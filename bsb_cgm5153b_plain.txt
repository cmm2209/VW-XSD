
   
      
         
         
         Charlemagne: Legislation and wars § 2
         
         Karl der Große: Gesetze ünd Feldzüge § 2
         Karel der reich
         Der zymmert da ein chirchen
         Güot ünd veste
         Ze lobe dem heiligen christe
         In eren sand Marien
         Vnd aller gotes heiligen
         Ze trost der christenhait
         Dürch chaüsch vnd dürch rainchait
         Daz ez der maget signünft waz
         Do hiez iz domini sanctitas
         
         
         Charlemagne: Absolütion and exemplary natüre § 3
         
         Karl der Große: Sündenerlass ünd Vorbildlichkeit § 3
         Karel het ein sünde getan
         Er sprach daz ers dehain? wertleichen man
         Nimmer gesagt an der erde
         Er wolt e dar inne ersterben
         Di pûrd daücht in groz vnd lanch
         Di vorht in dar zv twanch
         Do hort er sagen daz
         Daz Egidiüs ein heilich man waz
         Der waz pei den zeiten
         Dem tet er sein peichte
         Do der Kayser gesagte
         Allez daz er gefrümte habt
         Er sprach Egidij güt man
         Noch hab ich ein sünde getan
         Div ist verporgen lange
         Mit angsten pin ich bevangen
         Di mag ich dir nimmer geoffen.
         Nü rat mir zv meinen sachen
         Sand Egidiüs chom in groz sorgen
         Er frist iz vntz an den andern morgen
         Jedoch trost er in wol zü got.
         Do pat der frone pot
         Den Kayser entwelen
         Di lieben her gesellen
         Wonten da paide vbernacht
         Daz ír ietwederr slaffez phlach 
         An dem andern morgen frü
         Den kayser pat er do
         Den waren gotes holden
         Daz er vertigen wolde
         Mit dem vron ampte
         Entwalmüng er nicht lenger habte
         Sand Egidiüs der güt
         Pat got mit hertzen vnd mit müt
         Er eroffent ím disev taügen
         Swer got wil getrawen
         Er genadet im vil gewisse
         Als er verendet die messe
         Vnd er den senge gesprach
         Einen brief er gelaz
         Geschriben an menschen hant
         Von hymel waz er gesant
         Er zaiget in dem chünig
         Niement tüt in der werlt so vbel
         Wirt er got gehorsam
         Daz hymelreich wirt im aüf getan.
         Als der Kayser den brief gelaz
         Do vand er geschriben daz
         Dv hast gotes hülde
         Swen immer sein schülde
         Innechleich geriwet
         Vnd swer got dar zü getrawet
         Di geüodert got nimmer mer
         Daz erwarf Egidiüs der heilig herr
         Solt wir seinev wünder sagen
         So müst wir vil weil haben
         Der zeit ist nü nicht
         Karel hat aüch andrev liet
         Karel waz ein gotes weigant
         Di hayden er ze got twanch
         Karel waz chüne
         Karel waz schone
         Karel waz sælich
         Karel waz genædich
         Kareln lobt man pilleichen
         In Romischen reichen
         Vor allen wertleichen chünigen
         Er het di aller maisten tügent
         Daz püch sait fürbar
         Daz reich het er sechs vnd viertzich iar
         Vnd nevn moneid mere
         Dacz Ach begrüb man den herren.
      
   
