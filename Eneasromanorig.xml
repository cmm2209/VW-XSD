<div><l>ir habet wol vernomen daz,</l><l>wi der kunich menelaus besaz</l><l>troien die rîchen</l><l>vil gewaldechlîchen,</l><l n="5">do er sie zefûren wolde</l><l>dorch pârîses scholde,</l><l>der im sîn wîb hete genomen.</l><l>niht enwolder dannen komen,</l><l>ê danne er troien gewan.</l><l n="10">manech wîb unde man</l><l>beleib dâ jâmerlîche tôt.</l><l>dâ was vile michel nôt,</l><l>dô man die borch sach vallen,</l><l>under den lûten allen,</l><l n="15">der vile lutzel dâ genas.</l><l>manech rîche palas</l><l>wart dâ zefûret</l><l>von marmore gemûret</l><l>unde manech gût hûs.</l><l n="20">dô wart der kunich prîamûs</l><l>dar inne erslagen ze tôde:</l><l>aleine storber nôde,</l><l>her nam sîn ende schiere</l><l>und sîner sune viere:</l><l n="25">ez mûste dâ alsô wesen,</l><l>dâ ne mohte nieman genesen</l><l>der gesunden noch der siechen,</l><l>sint daz die criechen</l><l>in die borch quâmen.</l><l n="30">elenam si nâmen</l><l>und gâben si menelâô wider</l><l>und brâchen troien dernider.</l><l>in der borch an einem ende,</l><l>entgegen dem sundern winde,</l><l n="35">dâ wonete ein rîche man,</l><l>den ich genennen wole kan:</l><l>daz was der hêre ênêas,</l><l>der dâ herzoge was.</l><l>des kuneges tohter was sîn wîb.</l><l n="40">der generete sînen lîb.</l><l>virgilîûs der mâre,</l><l>der saget uns, daz her wâre</l><l>von der gote geslehte</l><l>geboren mit rehte,</l><l n="45">und vênûs diu gotinne,</l><l>diu frowe is uber die minne,</l><l>wâre sîn mûder</l><l>und cupidô sîn brûder.</l><l>dô ez alsô quam,</l><l n="50">daz menelaus den sige nam</l><l>unde troien zebrach</l><l>unde sîn leit gerach,</l><l>daz ime dâ getân was,</l><l>dô hete der hêre ênêas</l><l n="55">von den goten vernomen,</l><l>daz her dannen solde komen</l><l>unde den lîb vor in bewaren</l><l>und uber mere solde varen</l><l>ze italjen in daz lant.</l><l n="60">daz weste wol der wîgant,</l><l>dannen dardanûs geboren was.</l><l>dô gesach ênêas</l><l>die borch brinnen balde.</l><l>dardanûs der alde</l><l n="65">der was der êrste man,</l><l>der troien stiften began. ende si bevinc bit muren dat wart manegen te sure</l><l>ênêas der hêre</l><l>der gedahte im vile sêre,</l><l>dô ime diu sorge zû quam.</l><l n="70">sîne frunt her zû im nam,</l><l>sîne mâge und sîne man,</l><l>mit in her sprâchen began</l><l>der herzoge ênêas.</l><l>her sagete in daz dâ wâr was</l><l n="75">unde waz im was enboten</l><l>und gewîssaget von den goten,</l><l>daz er sich niht solde erweren</l><l>und sînen lîb solde generen:</l><l>daz sageter sînen holden,</l><l n="80">die sich dâ weren wolden,</l><l>daz si alle tôt mûsten sîn.</l><l>her sprach:&lt; lieben frunt mîn,</l><l>swie diu angest sî getân,</l><l>doch newil ich niht gân</l><l n="85">ûz ûwer aller râte</l><l>deweder frû noch spâte.</l><l>nu saget mir ûwern mût,</l><l>waz ûh darumbe dunke gût,</l><l>nâch diu und ir ez habet vernomen,</l><l n="90">ob wir lebende wellen hinnen komen</l><l>oder wider kêren</l><l>und sterben mit êren</l><l>und unser frunt rechen.</l><l>swaz ir wellet sprechen,</l><l n="95">daz û allen lieb sî,</l><l>des ir mir getorret stân bî,</l><l>des helfe ich û, ob ich mach.&gt;</l><l>ir iegelîcher des erschrach,</l><l>do ez an daz sterben solde gân:</l><l n="100">dô dûhte sie daz baz getân,</l><l>daz sie daz lant rûmden</l><l>denn sie sich dâ versûmden</l><l>und rûm dâ erworben,</l><l>dâ si umbe erstorben.</l><l n="105">dô gesach der hêre ênêas,</l><l>daz im vile leit was,</l><l>daz man daz lant wûste</l><l>und er troien rûmen mûste</l><l>mit den sînen mannen.</l><l n="110">her wonete verre dannen,</l><l>dâ die criechen branden,</l><l>her ne mohtez niht geanden:</l><l>ez was zû der wîle</l><l>wol uber zehen mîle.</l><l n="115">der schade nâhet im harde;</l><l>iedoch schûf er die warde,</l><l>daz her al sîn gût nam</l><l>und dâ mite enwech quam</l><l>swar sô im geviele.</l><l n="120">dô vant her zwênzich kiele</l><l>wol bereit und gespîset;</l><l>die worden ime gewîset</l><l>sîme hûse gnûch nâ.</l><l>die criechen liezen sie dâ,</l><l n="125">die si dar heten braht,</l><l>und wâren hin dâ man dâ vaht.</l><l>sone mohte her getûn baz,</l><l>her nam sîn gût und schûf daz</l><l>siz hin zen schiffen fûrden.</l><l n="130">vaste sie sich rûrden</l><l>her und sîne holden,</l><l>die mit im varen scholden.</l><l>sînen vater hiez er danne tragen:</l><l>der was sô komen ze sînen tagen,</l><l n="135">daz er niht mohte gân.</l><l>daz het ime daz alder getân.</l><l>sînen sun leiter an sîner hant,</l><l>darumbe rûmde her daz lant,</l><l>daz her generete sînen lîb:</l><l n="140">dâ verlôs her sîn wîb,</l><l>êr her ze schiffe quam.</l><l>ich ne weiz wer sime nam.</l><l>dô der hêre ênêas</l><l>ûz der borch komen was,</l><l n="145">dô hete der helt milde</l><l>wol drû tûsent schilde</l><l>unde ritter alsô vile;</l><l>dô gieng ez ûzer deme spile.</l><l>dô sie zen schiffen quâmen,</l><l n="150">ir anker si dô nâmen</l><l>und zogen si ûz dem sande.</l><l>der wint quam von dem lande</l><l>und treib si verre ûf daz mere.</l><l>dô was daz ênêases here</l><l n="155">sumelîchez vil frô.</l><l>dô was diu gotinne jûnô</l><l>ênêase vil gehaz</l><l>unde tetez umbe daz,</l><l>daz sin minnern wolde</l><l n="160">dorch den apphel von golde,</l><l>den pâris froun vênûse gab.</l><l>dâ quam al der nît ab,</l><l>daz troie wart zebrochen.</l><l>dâ mit wart daz gerochen,</l><l n="165">daz saget uns virgilîûs,</l><l>des gehalf frou vênûs,</l><l>daz pâris elenam nam:</l><l>dâ grôz ubel vone quam.</l><l>dô intgalt ênêas,</l><l n="170">daz ime frouwe jûnô was</l><l>ungenâdich unde gram.</l><l>dô her ûf daz mere quam</l><l>und dannen varen solde,</l><l>swar sô her hin wolde,</l><l n="175">sie was im ie widere</l><l>mit starkem ungewidere.</l><l>diu bûch sagent uns vor wâr,</l><l>daz sin volle siben jâr</l><l>ûf dem mere errete</l><l n="180">und von dem lande verrete,</l><l>dâ her gerne wâre.</l><l>ez was ir ummâre,</l><l>des leider grôze quâle.</l><l>si erscheinde im zeinem mâle</l><l n="185">unsanfte ire maht</l><l>drî tage und drî naht.</l><l>si tet im grôzen tormint,</l><l>beide storm unde wint,</l><l>mit regene und mit hagele.</l><l n="190">ez brasten ire nagele</l><l>an ir schiffen vaste,</l><l>ir segele unde ir maste,</l><l>ir rûder und ôch ir rahen:</l><l>si wolde se al ze tôde slahen</l><l n="195">diu gotinne jûnô.</l><l>dô quam ez alsô,</l><l>daz der schiffe einez versank</l><l>unde daz volc ertrank</l><l>allez daz dar inne was.</l><l n="200">dô clagete ênêas,</l><l>daz her ie dare quam,</l><l>daz her sîn ende niht ennam</l><l>zû troie mit êren</l><l>mit pârise sîme hêren.</l><l n="205">her sprach, her woldez iemer clagen,</l><l>daz er niht enwart erslagen</l><l>bî dem kunege prîamô.</l><l>der stormwint zerteilde dô</l><l>diu schif vile wîten.</l><l n="210">alsô mûstens rîten,</l><l>wan sie sich vor den unden</l><l>berihten niene kunden.</l><l>dô was dâ en sorgen</l><l>den âbent und den morgen</l><l n="215">vile manich mûder barn.</l><l>alsô mûsten sie varn</l><l>unze an den vierden tach,</l><l>daz der wint dô gelach</l><l>und die starken unden</l><l n="220">stillen begunden,</l><l>und geslihtet wart der sê,</l><l>der sô rûch was ê,</l><l>unde hûb sich der tach.</l><l>dô daz ênêas gesach,</l><l n="225">daz sich daz mere slihte,</l><l>sîn houbet her ûf rihte</l><l>der wol gelobete wîgant:</l><l>her gesach von libîâ daz lant</l><l>und die berge vile hô.</l><l n="230">des was sîn herze vil vrô,</l><l>daz in fortûnâ sus erlôste.</l><l>sîne lûte her dô trôste,</l><l>daz sie sich wol gehielden</l><l>und rûrden unde schielden,</l><l n="235">daz si ze lande quâmen</l><l>und die habe dâ nâmen</l><l>alsolich sô si wâre.</l><l>daz was ein nûwe mâre,</l><l>daz si gerne hôrden.</l><l n="240">si sprungen zû den borden,</l><l>si stunden unde rûrden,</l><l>manlîche sie fûrden</l><l>ir arme und ir hande,</l><l>unz si quâmen ze lande.</l><l n="245">dô si daz lant geviengen</l><l>und ûz den schiffen giengen</l><l>und an die erde quâmen,</l><l>daz gemach sie dâ nâmen</l><l>alsolich sô siz funden.</l><l n="250">dô si dô begunden</l><l>ir schif zellen</l><l>die ellenden gesellen,</l><l>sô ich die rede hân vernomen,</l><l>dô was der schiffe dar komen</l><l n="255">sibeniu unde niht mê,</l><l>der dâ zwenzich wâren ê,</l><l>dô si von troie fûren</l><l>ensament von der mûren.</l><l>dô der hêre ênêas</l><l n="260">in die habe komen was</l><l>lutzil gûtes her dâ vant.</l><l>dô sander boten in diu lant</l><l>zwênzich ritter gûte</l><l>mit geinôtem mûte,</l><l n="265">daz si versûchten mâre</l><l>waz landes daz wâre,</l><l>daz siz gesagen kunden,</l><l>obe si iender funden</l><l>kouf unde spîse.</l><l n="270">ylîonix der wîse</l><l>der meisterde die schare,</l><l>diu dâ hin solde varen.</l><l>dô die helide balde</l><l>gefûren after walde</l><l n="275">alle wîle erre,</l><l>dô quâmen si alsô verre,</l><l>da si eine strâzen funden.</l><l>zû den selben stunden</l><l>wolden si daz niht lâzen</l><l n="280">sine volgeten der strâzen,</l><l>unze si ûze quâmen.</l><l>dâ si doch vernâmen</l><l>ein vil liebez mâre.</l><l>si gesâgen offenbâre</l><l n="285">eine grôze borch stân</l><l>vast unde wolgetân</l><l>daz was kartâgô,</l><l>die diu frouwe dîdô</l><l>bûwete unde stihte;</l><l n="290">daz lant sie berihte</l><l>sô iz frouwen wol gezam.</l><l>ich sage û wie si dare quam,</l><l>alsô von ir is geschriben:</l><l>si wart von tyre vertriben.</l><l n="295">sie was in daz lant komen,</l><l>als ich ez wol habe vernomen</l><l>und ich û wol gesagen kan.</l><l>sichêus hiez ir man,</l><l>den ir brûder irslûch.</l><l n="300">her tet ir leides genûch</l><l>âne alle ir scholde,</l><l>wande er haben wolde</l><l>daz lant, daz ime gar beleib,</l><l>dô her die swester vertreib.</l><l n="305">dô ir der brûder wart gehat,</l><l>dô nam si michelen schat</l><l>unde ein lutzile here</l><l>und fûr mit schiffen uber mere</l><l>und quam ze libîa in daz lant</l><l n="310">zû dem hêren den si dâ vant,</l><l>der des landes da gewielt</l><l>unde die hêrschaft hielt.</l><l>listichlîchen sie in bat,</l><l>daz er ir verkoufte an einer stat</l><l n="315">eine wênege rîcheit:</l><l>sînes landes alsô breit,</l><l>dâ ez ir ze nemenne tohte,</l><l>als vil sô si belegen mohte</l><l>mit einer wênegen rindes hût.</l><l n="320">in den zîten was daz lût</l><l>ein teil alwâre.</l><l>ez was im ummâre: der here des harde vergat. dat makede der scat</l><l>der frouwen herz erloufte,</l><l>daz lant her ir verkoufte. he wart heme sint vele leit ende gewan des groten arbeit</l><l n="325">dô hiez si einen ir trût</l><l>nemen eine rindes hût,</l><l>sine woldez niht vermîden,</l><l>si hiez die hût snîden</l><l>zeinem smalen riemen</l><l n="330">und nam dô einen priemen</l><l>und hiezen stechen in daz lant.</l><l>den riemen si dar ane bant,</l><l>si nam in an dem ende</l><l>selbe mit ir hende,</l><l n="335">dâ mite sie dô umbe gienk;</l><l>mit deme riemen sie bevienk</l><l>einen kreiz wîten.</l><l>in den selben zîten</l><l>stihte frouwe dîdô</l><l n="340">veste torne unde hô,</l><l>eine schône mûre.</l><l>des nam si lutzel tûre,</l><l>wande si was vil rîche:</l><l>und warb dô listichlîche,</l><l n="345">unz sie sô verre vore quam,</l><l>daz ir wart gehôrsam</l><l>libîâ daz lant al</l><l>uber berch und uber tal.</l><l>ir diende lût unde lant,</l><l n="350">daz sie dâ nieman ne vant</l><l>der ir getorste widerstân,</l><l>wan diu borch was sô getân,</l><l>daz siz allez mite betwank.</l><l>ez wâre ze sagenne alze lank</l><l n="355">umbe die borch mâre,</l><l>wie si gebûwet wâre.</l><l>des virgilîûs der helt</l><l>in sînen bûchen dar von zelt,</l><l>des scholen wir vil lâzen</l><l n="360">unde nâch der mâzen</l><l>die rede harde korten.</l><l>si hete siben porten,</l><l>bî der iegelîcher</l><l>saz ein grêve rîcher,</l><l n="365">ob ez nôt wâre,</l><l>der die borch mâre</l><l>mit drin hundert rittern solde weren,</l><l>ob si ieman wolde heren.</l><l>dar abe heten sie lêhen.</l><l n="370">die frouwen mûsten si alle flêhen</l><l>die rîchen hûsgenôzen.</l><l>an kartâginê der grôzen stunden turne mare. men seget dat here ware</l><l>None stunden torne hundert.</l><l>swen sô des wundert,</l><l n="375">wil her ez versûchen,</l><l>her kome zû den bûchen</l><l>diu dâ heizent êneide.</l><l>nâch der wârheide,</l><l>als ez dar ane gescriben is,</l><l n="380">sô mach hers wol sîn gewis.</l><l>kartâgô was rîche</l><l>und stunt gelegenlîche</l><l>aller slahte gûte.</l><l>des ieman was ze mûte,</l><l n="385">daz iender wesen solde,</l><l>der ez dâ sûchen wolde,</l><l>daz funden solde werden</l><l>in wazzer joch in erden.</l><l>des vant man alles dâ genûch,</l><l n="390">daz wazzer unde lant trûch.</l><l>daz mer gienk einer sîte</l><l>daz tiefe unt daz wîte</l><l>und anderhalb die flûmen</l><l>grôzen unde rûmen:</l><l n="395">da enmitten stunt diu borch sô vast,</l><l>daz si niene vorhte ein bast</l><l>allez erdische here.</l><l>an einem ende ûf dem mere</l><l>hete frouwe dîdô</l><l n="400">torne veste unde hô,</l><l>dâ ir wonunge was.</l><l>dâ stunt ein rîche palas</l><l>und schône kemenâten</l><l>hêrlîche berâten.</l><l n="405">michel was ir wîstûm.</l><l>si hete grôzen rîchtûm:</l><l>des vorhte man si sêre.</l><l>in vrowen jûnônen êre</l><l>stunt ein munster dâ</l><l n="410">bî ir hûse gnûch nâ,</l><l>daz machte frouwe dîdô.</l><l>dâ wart diu gotinne jûnô</l><l>vil harde inne gêret.</l><l>dîdô hete gekêret</l><l n="415">ir flîz wole dar zû</l><l>beidiu spâte unde frû.</l><l>daz tete si dorch die scholde,</l><l>daz jûnô schaffen solde,</l><l>daz kartâgô diu mâre</l><l n="420">houbetstat wâre</l><l>uber alliu diu rîche,</l><l>und daz ir gelîche</l><l>diu lant wâren undertân.</l><l>ez enmohte niht sô ergân:</l><l n="425">sint hete rôme den gewalt,</l><l>daz man ir den cins galt</l><l>und man ir in sande</l><l>von vil manegem lande.</l><l>daz was sît uber manich jâr,</l><l n="430">daz weiz gnûch lûte vor wâr.</l><l>dô die boten quâmen dare</l><l>und sie der borch worden geware</l><l>und sie si ane gesâgen,</l><l>do begonden si frâgen</l><l n="435">umbe die borch mâre,</l><l>wer dâ hêre wâre</l><l>uber die stat und uber daz lant.</l><l>dô sageten in zehant</l><l>die lûte die si dâ funden,</l><l n="440">die sis gevrâgen kunden,</l><l>ez wâre kartâgô,</l><l>dâ diu frouwe dîdô</l><l>gewaldich uber wâre.</l><l>dô si dô daz mâre</l><l n="445">rehte vernâmen,</l><l>mit frâge sie dô quâmen</l><l>vor die frowen, dâ sie dô was</l><l>nâhen bî ir palas</l><l>in einer kemenâten.</l><l n="450">si worden des ze râte,</l><l>daz si dare wolden gân.</l><l>dô siz heten getân,</l><l>do enphienk si gûtlîche</l><l>frowe dîdô diu rîche.</l><l n="455">dô gnâdeten sie der frouwen</l><l>der minnen und der trouwen,</l><l>die si an ir funden.</l><l>so si aller beste kunden,</l><l>sô sprâchen sir ze holden</l><l n="460">und sageten daz si wolden</l><l>helfe rât unde frede.</l><l>ylîonix sprach die rede,</l><l>darumbe si ûz wâren komen.</l><l>&lt; frowe, ir habet wol vernomen,</l><l n="465">sô ich rehte wâne,</l><l>irn sît des niht âne,</l><l>irn habet daz wort gehôret,</l><l>wie troie wart zestôret</l><l>unde wie daz irgienk,</l><l n="470">daz man lûte dâ vienk,</l><l>daz dâ lutzel iemen genas,</l><l>und wie mîn hêre ênêas</l><l>mit ein luzel lûte danne fûr,</l><l>daz ime is worden vile sûr</l><l n="475">und die mit im wâren</l><l>in disen siben jâren.</l><l>die gote heten in gesant</l><l>zû italjen in daz lant.</l><l>sine mohten im aber niht gefromen,</l><l n="480">daz er dar in mohte komen.</l><l>daz lant is uns geverret:</l><l>uns hât harde gerret</l><l>unsanfte tormint;</l><l>uns hât weter unde wint</l><l n="485">misselîchen getriben;</l><l>uns is daz leben kûme bliben</l><l>vor des meres unden.</l><l>wir sâgen zeinen stunden</l><l>daz unser schiffe einez versank</l><l n="490">und daz volc allez ertrank.</l><l>des wâren wir alle vil unfrô.</l><l>sich hât diu frouwe jûnô</l><l>harde an uns gerochen.</l><l>unser schif sint uns zebrochen,</l><l n="495">di borde und die negele,</l><l>und gerizzen unser segele;</l><l>zebrochen sint die maste</l><l>unde diu rûder vaste,</l><l>die lînen und diu ankerseil.</l><l n="500">unser schiffe is noch ein teil</l><l>kûme an daz lant komen,</l><l>unde habent habe genomen</l><l>hie bî an ûwer lant.</l><l>mîn hêre hât uns her gesant,</l><l n="505">daz ir im wellet gnâdich wesen</l><l>und in hie lât bî û genesen</l><l>und weteres irbeiten</l><l>und sîniu schif bereiten.</l><l>ob ez û gevalle</l><l n="510">her dient û und wir alle,</l><l>swie sô ir gebietet.</l><l>wir hân uns genietet</l><l>grôzer arbeite</l><l>ûf dem mere breite.&gt;</l><l n="515">do antworde im frouwe dîdô,</l><l>si sprach&lt; ich bin des vile frô,</l><l>daz ir her sît komen.</l><l>ich hân ez allez wol vernomen</l><l>umbe troie, wiez dâ quam,</l><l n="520">wie menelaus den sige nam.</l><l>ich weiz es wol die wârheit:</l><l>ir habet michel arbeit</l><l>irliden nu vil manegen tach,</l><l>des man gelouben wole mach,</l><l n="525">wande ich weiz wol ein teil</l><l>umb ellende und umb unheil</l><l>und umbe solhe schifvart,</l><l>sint daz ich vertriben wart,</l><l>êr danne mich got hie beriet.</l><l n="530">ichn bin hinnen geboren niet:</l><l>tyre daz was mîn lant.</l><l>der ûch dâ here hât gesant,</l><l>ênêas der hêre,</l><l>dem wil ich gût und êre</l><l n="535">und dienstes tûn alsô vil,</l><l>alser selbe nemen wil.</l><l>ich wil im bieten âne nôt</l><l>daz ich nie manne erbôt</l><l>in der werlde noch nie,</l><l n="540">und wolder allez wonen hie</l><l>und lieze sîn umbevaren stân,</l><l>des her genûch hât getân.</l><l>nu in got here hât gesant,</l><l>ich teile im lûte unde lant</l><l n="545">und allez daz ir hie gesiet.</l><l>und enwil her des tûn niet,</l><l>die wîle und er wil hie sîn,</l><l>ich und al die frunt mîn</l><l>unde borch unde lant</l><l n="550">unde schaz unde gewant</l><l>daz stêt ze sîneme gebote.</l><l>ich wil es danken deme gote</l><l>der in dâ her sande.</l><l>her sal in diseme lande</l><l n="555">alles des haben genûch,</l><l>des disiu erde ie getrûch</l><l>her und sîne holden,</l><l>ob si ez haben wolden,</l><l>die wîle unz ich sal haben daz leben.</l><l n="560">ich woldes in genûch geben</l><l>mit lîhteme gedinge</l><l>âne phenninge</l><l>jungen unde alden.</l><l>ich wil in wol behalden</l><l n="565">in mîner kemenâten.</l><l>ich wil in wol berâten</l><l>gelîch mîn selber lîbe.</l><l>nien wart von einem wîbe</l><l>baz enphangen ein man,</l><l n="570">ob ich mach und ob ich kan.&gt;</l><l>die boten wâren vile frô,</l><l>dô in diu frouwe dîdô</l><l>alsô gûte rede bôt,</l><l>wan des was in doch nôt.</l><l n="575">mit der frouwen urlove</l><l>fûren sie ûz deme hove</l><l>unde kêrden hin nider</l><l>zir hêren ênêase wider</l><l>aldâ sie in funden.</l><l n="580">in den selben stunden</l><l>wâren diu schif zesamene komen,</l><l>diu in der wint hete genomen,</l><l>diu si wânden hân verloren</l><l>in deme storme dâ bevoren.</l><l n="585">diu stunden al ensament dâ</l><l>bî einander gnûch nâ,</l><l>sunder daz dâ was versunken,</l><l>dâ die lûte inne irtrunken,</l><l>des si sint iemer mêre enbâren.</l><l n="590">diu ander in komen wâren,</l><l>des wâren si alle vile frô.</l><l>ênêas was vile hô</l><l>ûf einen berch gegangen,</l><l>dô in begunde belangen</l><l n="595">nâch den, die her hete gesant</l><l>dorch versûchen in daz lant</l><l>umbe solhiu mâre,</l><l>als im lieb wâre</l><l>unde er gerne hete vernomen.</l><l n="600">do gesach her die boten komen.</l><l>ingegene in her dô gienk,</l><l>minnechlîche er sie enphienk</l><l>mit frôlîcheme mûte,</l><l>dô ime die boten gûte</l><l n="605">nâhen begunden.</l><l>her sprach&lt; waz habet ir funden?&gt;</l><l>&lt; allez gût.&gt;&lt; unde waz?&gt;</l><l>&lt; kartâgô.&gt;&lt; waz is daz?&gt;</l><l>&lt; ez is ein borch hêre.&gt;</l><l n="610">&lt; dorch got, saget mêre,</l><l>is si verre?&gt;&lt; nein, s'is nâ.&gt;</l><l>&lt; fundet ir den kunich dâ?&gt;</l><l>&lt; da nis kuneges niht.&gt;&lt; wie denne sô?&gt;</l><l>&lt; dâ is diu frouwe dîdô.&gt;</l><l n="615">&lt; gesprâchet ir si?&gt;&lt; jâ wir tâten.&gt;</l><l>&lt; wie fundet ir si?&gt;&lt; wol berâten.&gt;</l><l>&lt; waz enbûtet sie uns?&gt;&lt; allez gût.&gt;</l><l>&lt; meinet sie ez?&gt;&lt; jâ si tût,</l><l>sie enphienk uns mit minnen</l><l n="620">und wil ûch des brengen innen,</l><l>daz ir ir willekomen sît</l><l>zû alsô langer zît,</l><l>sô ir mit ir wellet sîn.</l><l>sie wil û daz lâzen schîn,</l><l n="625">daz si ûch vil gerne siht.</l><l>û enmach hie gewerren niht</l><l>noch nihtes gebrechen</l><l>des ieman mach gesprechen.</l><l>des ir wellet oder geret,</l><l n="630">ir werdet es alles geweret,</l><l>welt ir zû ir kêren.</l><l>sie wil û mit êren,</l><l>und âne kouf genûch geben.</l><l>ob ir mit gnâden wellet leben,</l><l n="635">lâzet sis gewalden,</l><l>si wil ûch wol behalden in here kemenaden, si wilt uch wale beraden</l><l>in ir selber palas.&gt;</l><l>des frowete sich ênêas.</l><l>dô her die boteschaft vernam,</l><l n="640">zû sînem volke er wider quam</l><l>frôlîch und offenbâre</l><l>und sagete in daz mâre,</l><l>daz er hete vernomen,</l><l>wie sîne boten wâren komen.</l><l n="645">zû zin nam er dô rât</l><l>umbe sô getâne tât,</l><l>waz si des râten wolden,</l><l>ob si dar varen solden.</l><l>dô worden si des alle vrô,</l><l n="650">daz in diu frouwe dîdô</l><l>die rede ie wolde enbieten.</l><l>vil vaste si im rieten</l><l>beide junge und alde,</l><l>daz her dar fûre balde.</l><l n="655">dô wart her des ze râte,</l><l>daz er alsô tâte,</l><l>wande siz alle rieten.</l><l>dô hiez her gebieten</l><l>den rîtâren, die her wolde,</l><l n="660">die her mit im fûren solde.</l><l>niht si dô ne beiten,</l><l>vil wol si sich gereiten</l><l>mit hêrlîchem gewande,</l><l>des si von ir lande</l><l n="665">gnûch dare brahten,</l><l>zierheit maneger slahte</l><l>und manege grôze rîcheit.</l><l>dô si alle wâren gereit</l><l>sô ez hêren wol gezam,</l><l n="670">ênêas zû ime nam</l><l>ritter funf hundert,</l><l>die hete her gesundert</l><l>unde erkoren ûz dem here</l><l>daz er braht het uber mere,</l><l n="675">die wâren ime alle gereit.</l><l>an den het her die fromecheit</l><l>vil ofte erfunden,</l><l>daz si vil wol kunden</l><l>sprechen unde gebâren</l><l n="680">und edele lûte wâren</l><l>und sumelîche sô wol getân,</l><l>ob si vor den keiser solden gân</l><l>daz si im wol gezâmen.</l><l>man saget uns, daz si nâmen</l><l n="685">manich gût kastelân</l><l>snel unde wol getân</l><l>und manich schône râvît.</l><l>dô ez den hêren dûhte zît</l><l>daz er zû der borch rite,</l><l n="690">dô was er nâch sîme site</l><l>gekleidet hêrlîche.</l><l>ênêas der rîche</l><l>der was ein schône man,</l><l>deich û niht vollen sagen kan,</l><l n="695">wie rehte minnechlîche er was.</l><l>dô reit der hêre ênêas</l><l>mit den sînen mannen</l><l>hêrlîche dannen</l><l>mit einer schônen schare.</l><l n="700">dô hiez er mit den schiffen varen</l><l>hin zû der mûren,</l><l>dar si doch gerne fûren.</l><l>dô her zû der borch quam,</l><l>dô dûhte si in vil lussam</l><l n="705">ûzen unde innen.</l><l>sine mohte niht gewinnen</l><l>dehein here mit gewalt.</l><l>dô der mâre helt balt</l><l>mit sînem volke dar în reit,</l><l n="710">die strâze vander vile breit</l><l>und sach beidenthalben stân</l><l>manich hûs wol getân</l><l>und manich rîche palas,</l><l>daz von marmore was,</l><l n="715">dâ her vor solde rîten,</l><l>und gesach en beiden sîten</l><l>magede unde frouwen,</l><l>die in wolden schouwen,</l><l>gezieret unde gebunden,</l><l n="720">so si allerbeste kunden,</l><l>die in gerne sâgen.</l><l>sine dorften niht frâgen,</l><l>welich der hêre wâre:</l><l>ênêas der mâre</l><l n="725">was sô schône dâ bevoren,</l><l>daz er lîhte was erkoren.</l><l>dô quam der hêre ênêas</l><l>dâ frouwe dîdô was,</l><l>diu mâre und diu rîche.</l><l n="730">si enphieng in minnechlîche</l><l>und dar zû alle sîne man.</l><l>dô sin kussen began,</l><l>sie schûf im sînen gemach,</l><l>daz ime nihtes gebrach</l><l n="735">und allen sînen holden:</l><l>man tet dâ daz si wolden.</l><l>dô der hêre ênêas</l><l>in die borch komen was</l><l>frowen dîdônen ze hûs,</l><l n="740">do geschûf sîn mûder vênûs</l><l>und sîn brûder cupidô,</l><l>daz in diu frouwe dîdô</l><l>starke minnen began,</l><l>daz nie wîb einen man</l><l n="745">harder mohte geminnen.</l><l>des brahte sie in innen,</l><l>daz sis ubele genôz.</l><l>ir minne diu was ze grôz,</l><l>wand si drumbe mûste geben</l><l n="750">ze aller jungest ir leben</l><l>und jâmerlîche ir ende nam.</l><l>nu hôret, wie ez dar zû quam.</l><l>dô ez alsô ergienk,</l><l>daz ênêam enphienk</l><l n="755">frowe dîdô diu rîche</l><l>alsô gûtlîche</l><l>und alle die von deme lande,</l><l>sîne boten her dô sande</l><l>von der borch hin nidere</l><l n="760">zû den schiffen widere</l><l>nâch ascânjô sîme sun.</l><l>dannoch hiez er mêre tûn</l><l>ênêas der mâre:</l><l>sînen kamerâre</l><l n="765">hiez er schiere brengen</l><l>( ern woldez niht lengen)</l><l>einen koph von golde,</l><l>den ein sîn holde</l><l>hete in grôzer hûte,</l><l n="770">und einen mantel gûten</l><l>harmîn wîz alse ein swane.</l><l>der zobel was dar ane</l><l>breit, brûn alse ein bere</l><l>( den het er braht uber mere),</l><l n="775">lanc zû den fûzen,</l><l>her was geworht mit mûzen.</l><l>der samît was gût rôt.</l><l>ez ne was dehein nôt,</l><l>daz ieman des gerûchte,</l><l n="780">daz er einen bezern sûchte</l><l>iender an deheiner stat.</l><l>dar zû her ime brengen bat</l><l>zwêne bouge und ein vingerlîn</l><l>und ein nusken guldîn,</l><l n="785">meisterlich gewieret</l><l>mit golde wol gezieret</l><l>und einer rîchen frowen gewant,</l><l>sô nie in daz lant</l><l>dehein bezerez quam.</l><l n="790">ez was vile lobesam:</l><l>ein pheller dalmaticâ.</l><l>in hete diu kunegin êcubâ</l><l>ane, sô si die krône trûch.</l><l>her was lobelich genûch,</l><l n="795">hern mohte niht bezer sîn.</l><l>ênêas liez wole schîn</l><l>wes her dâ mite gedahte.</l><l>dô man ez ime brahte,</l><l>dô sand erz frouwen dîdôn.</l><l n="800">diu gab ime den widerlôn</l><l>sô harde ûz der mâzen,</l><l>der bezer wâre verlâzen.</l><l>zû den selben zîten,</l><l>do ze hove wolde rîten</l><l n="805">der jungelink ascânjûs,</l><l>dô rûrdin frouwe vênûs</l><l>mit ir fûre an sînen munt</l><l>sâ zû der selber stunt</l><l>ê her zûze hove rite</l><l n="810">unde gab im dâ mite</l><l>solhe kraft von minnen dâ,</l><l>swer sô in kuste dar nâ</l><l>zû dem êrsten mâle,</l><l>daz der von minnen quâle</l><l n="815">verholne und offenbâre</l><l>dâ intfenget wâre</l><l>mit der minnen fûre.</l><l>daz koufte vile tûre</l><l>dîdô, diuz dar abe nam,</l><l n="820">dô daz kint ze hove quam.</l><l>vernemet seltsâniu dink.</l><l>do ascânjûs der jungelink</l><l>zû der frouwen bequam,</l><l>dô was her vile lussam.</l><l n="825">gezogenlîche er zû ir gienk,</l><l>mit den armen her si umbevienk,</l><l>si kuste in an sînen munt:</l><l>des wart si zû der stunt</l><l>vaste bestricket.</l><l n="830">in ir wart erquicket</l><l>der minnen fûr vile heiz,</l><l>dâ luzel ieman umbe weiz,</l><l>den ez nie gebrande.</l><l>die starken minne sande</l><l n="835">diu gotinne vênûs</l><l>frouwen dîdôn ze hûs,</l><l>dâ si ir selber umbe vergaz.</l><l>ênêas bî ir saz</l><l>do si also brinnen began.</l><l n="840">her was ein vil schône man</l><l>unde minnechlîche getân.</l><l>done mohte si des niht engân,</l><l>si enmûste in starke minnen.</l><l>êr hers worde innen</l><l n="845">des dûhte die frowen vil lanc,</l><l>wan sie diu minne sêre dwanc.</l><l>do enweste niht ênêas,</l><l>daz im frouwe dîdô was</l><l>sô unmâzlîchen holt,</l><l n="850">wande si grôze undolt</l><l>in ir herzen verhal,</l><l>daz sie von minnen alsô qual.</l><l>sine getorste niht beginnen,</l><l>daz si ime der minnen</l><l n="855">zêrist zû gewûge.</l><l>swie si sie vertrûge,</l><l>es nam sie grôze hâle,</l><l>sint ir vênûs die strâle</l><l>in daz herze geschôz.</l><l n="860">sie leit ungemach grôz,</l><l>diu mâre frouwe dîdô.</l><l>dô quam der hêre cupidô</l><l>mit sîner vakelen dar zû</l><l>und habet ir spâte unde frû</l><l n="865">daz fûre an die wunden.</l><l>si wart in korzen stunden</l><l>vil mislîchen gevar.</l><l>daz gesâgen die des nâmen war.</l><l>si leit vil michile nôt.</l><l n="870">in korzer stunde wart si rôt,</l><l>dar nâch schiere varlôs:</l><l>ir was heiz und si frôs.</l><l>si was von minnen alsô wunt:</l><l>daz ir ê was wole kunt,</l><l n="875">daz mûste mans dô lêren.</l><l>sine weste sich war kêren,</l><l>sie leit michel arbeit.</l><l>dô daz ezzen was gereit</l><l>und si uber tisch quam,</l><l n="880">dô diende man als es wol gezam</l><l>ir unde ir gesten,</l><l>den lîhten und den besten,</l><l>man gab in gnûch uber al</l><l>in der kemnâten und in dem sal</l><l n="885">vil gezogenlîche.</l><l>frowe dîdô diu rîche</l><l>hete es wol gerâten</l><l>mit den die ez tâten,</l><l>wand ir der hêre ênêas</l><l n="890">ein vil lieber gast was</l><l>und alle sîne gesellen.</l><l>man enmohte niht gezellen</l><l>diu rihte noch daz trinken.</l><l>des ieman mohte irdenken</l><l n="895">des heten si alle genûch.</l><l>gefûchlîch manz vore trûch.</l><l>dô daz ezzen was getân,</l><l>dô was dâ manich troiân</l><l>wol gemût unde frô.</l><l n="900">nu was die frouwe dîdô</l><l>und der hêre ênêas</l><l>aldâ in lieb was</l><l>ensament gesezen an ein stat.</l><l>minnechlîche sie in bat,</l><l n="905">daz her sich bedehte</l><l>unde ir sagete rehte,</l><l>wie troie wart gewunnen,</l><l>her sprach&lt; ir habet begunnen</l><l>einer rede, diu mir wê tût.</l><l n="910">sint ez ûch aber dunket gût,</l><l>ich bin sîn, frouwe, vil gereit,</l><l>daz ich û sage die wârheit,</l><l>wande ich si wol gesagen kan,</l><l>sô daz ûch des nieman</l><l n="915">baz berihten enmach,</l><l>wande ichz hôrde unde sach.</l><l>ich bin es alles vil gewis,</l><l>dô alexander pâris</l><l>menelâô sîn wîb nam,</l><l n="920">dâ michel ubel abe quam,</l><l>des maneger ubele genôz,</l><l>troie diu was vile grôz,</l><l>( drîer tageweide lank</l><l>al bî des meres gank,</l><l n="925">und) einer tageweide wît.</l><l>wir wâren dô zû der zît</l><l>vil harde vermezzen.</l><l>dô wir worden besezzen,</l><l>wir heten manegen fromen man,</l><l n="930">sô ir nie kunich mê gewan,</l><l>in einer borch alsô vil,</l><l>daz mach glouben swer sô wil,</l><l>ez is diu rehte wârheit.</l><l>die criechen funden uns gereit</l><l n="935">ze storme und ze strîte</l><l>ze aller slahte zîte,</l><l>ze rosse und ze fûze.</l><l>wir heten gûte mûze,</l><l>wande wir wâren zehen jâr</l><l n="940">alsô besezzen, daz is wâr.</l><l>werhaft sie uns funden,</l><l>wir hâten under stunden</l><l>mêr denne ein jâr frede</l><l>ûf bescheidene rede,</l><l n="945">daz wir zû zin giengen</l><l>unde si uns enphiengen</l><l>und si zû uns quâmen</l><l>und unsen kouf nâmen</l><l>und alsô fûren her unt dar.</l><l n="950">dô sie des worden gewar</l><l>daz si uns mit deheinen sinnen</l><l>niht mohten gewinnen</l><l>und dicke schaden heten genommen,</l><l>dô wârn si des enein komen,</l><l n="955">daz si uns begeben wolden</l><l>und dannen varen solden.</l><l>dô si ze râte worden des,</l><l>dô erretes ulixes,</l><l>dem wir iemer mogen flûchen.</l><l n="960">her sprach, her wolde versûchen</l><l>ein list, des her hete gedaht.</l><l>dô hiez er tach unde naht</l><l>ein ros von holze machen grôz.</l><l>der arbeit in niht verdrôz.</l><l n="965">ez was wît unde hô</l><l>und was gemachet alsô,</l><l>sô uns dar abe gesaget is,</l><l>daz wir des soln sîn gewis,</l><l>mit funfzich solren sunder</l><l n="970">obene unde under</l><l>und mit solhen sinnen,</l><l>daz man tete enbinnen</l><l>ritter funfzich hundert</l><l>von dem here gesundert.</l><l n="975">dô ez allez getân wart,</l><l>dô hûben sie sich an die vart</l><l>unde fûr bî naht daz here</l><l>mit den schiffen in daz mere</l><l>hin dan in ein lant,</l><l n="980">dâ man si sint inne vant,</l><l>und lâgen dâ verborgen.</l><l>als dô quam der morgen</l><l>unde lieht wart der tach</l><l>und man daz wunder gesach,</l><l n="985">dô wart daz schiere mâre,</l><l>daz daz here entrunnen wâre.</l><l>dô manz in der borch vernam,</l><l>dô reit der kunich prîam</l><l>dar ûz mit sînen mannen.</l><l n="990">dô was daz here dannen.</l><l>des wâre wir alle vile frô</l><l>daz ez komen was alsô.</l><l>ez quam uns doch unrehte.</l><l>ez quâmen unser knehte</l><l n="995">da si einen man funden</l><l>nacket unde gebunden,</l><l>der uns alle betrouch</l><l>und uns tûvellîche louch.</l><l>niht langer sie ne beiten,</l><l n="1000">vor den kunech sin leiten.</l><l>her quam in der gebâre,</l><l>als er siech wâre.</l><l>wunderlich was sîn klage,</l><l>alser betalle wâre ein zage,</l><l n="1005">mit den zenen slûch her manegen slach.</l><l>dô in der kunich ane sach,</l><l>dô zalder in zeinem armen</l><l>und begunde in zerbarmen.</l><l>her gebôt daz man in enbant</l><l n="1010">und hiez im geben gût gewant.</l><l>dô frâgete man in mâre,</l><l>wâ daz here wâre</l><l>und warumbe er dâ wâre bliben.</l><l>dô begunde er weinen unde biben,</l><l n="1015">her sprach « hêre, ich bin ein kriech</l><l>und von angesten siech,</l><l>des wirt mir unsanfte bûz,</l><l>wande ich nu sterben mûz.</l><l>vile sicher bin ich des.</l><l n="1020">alsô wolde ulixes,</l><l>der mir mînen ôheim slûch.</l><l>daz was mir widermût genûch</l><l>unde leit und ungemach.</l><l>dorch daz ich sô vil gesprach:</l><l n="1025">quâmez alse ich wolde,</l><l>daz ich in rechen solde,</l><l>darumbe hiez er mich vân</l><l>und wolde mich ze tôde erslân.</l><l>do ez alsô was ergangen,</l><l n="1030">dô hielt her mich gevangen,</l><l>( sprach der schalk synûn)</l><l>unz die kriechen opher solden tun</l><l>ze lobe allen den goten.</l><l>alsô dô daz was geboten,</l><l n="1035">daz man einen kriechen solde erslân,</l><l>( daz solde dorch daz sîn getan,</l><l>daz in genâdich wâre</l><l>êolûs der mâre,</l><l>der kunich von den winden,</l><l n="1040">daz her si wolde senden</l><l>ze lande wider uber mere):</l><l>done was under al dem here</l><l>nieman alsô helfelôs,</l><l>dô man mich dar ûz erkôs.</l><l n="1045">daz tet aber ulixes.</l><l>her was meister des,</l><l>daz ich dar zû wart erkoren.</l><l>des hete ich nâch den lîb verloren.</l><l>ich was dar zû gereitet,</l><l n="1050">mich hete dar geleitet</l><l>ulixes und die sîne.</l><l>mit olei und mit wîne</l><l>was mir daz houbet gewaschen.</l><l>si heten mir mele und aschen</l><l n="1055">drûf geleget beide.</l><l>ichn gestunt mir nie sô leide:</l><l>ich gesach den bî mir stân,</l><l>der mirz houbet solde abe slân.</l><l>daz swert hete her gezogen</l><l n="1060">und ich was dernider gebogen.</l><l>den hals hiez er mich endecken,</l><l>und ich wolde in strecken:</l><l>dô wart zû der selber zît</l><l>underm here ein michel strît.</l><l n="1065">dô des der kunich wart gewar,</l><l>dô fûr er ageleize dar</l><l>und die andern alle nâ</l><l>und liezen mich eine dâ.</l><l>bî mir beleib dâ nieman.</l><l n="1070">dô ich den rûm dô gewan,</l><l>ich flôch hinder in dan.</l><l>ichn weiz wen si hân erslan,</l><l>alsô sie mich solden.</l><l>zeim opher sie mich wolden</l><l n="1075">unde hânt wint gewunnen.</l><l>êolûs hât in gegunnen,</l><l>daz si sint uber sê.</l><l>des is ein jâr unde mê,</l><l>daz si gerne wâren hinnen.</l><l n="1080">sin mohten die borch niht gewinnen, dat si di burch gehere gewunnen nimmer mere</l><l>None die wîle daz frou pallas</l><l>drinne in der borch was</l><l>alsê harde gêret.</l><l>nu sint si hinnen kêret,</l><l n="1085">alse ir wole habet vernomen:</l><l>irn dorfet rûchen wenne si komen. »</l><l>der kunich hiez in dô frâgen</l><l>umbe daz ros, daz sie dâ sâgen,</l><l>waz daz wesen solde</l><l n="1090">und dorch welhe scholde</l><l>ez dâ gemachet wâre.</l><l>dô sageter uns ein mâre,</l><l>daz betalle was erlogen,</l><l>dâ mite worden wir betrogen.</l><l n="1095">diu luge was im vil gereit.</l><l>her sprach « ez is diu wârheit,</l><l>daz diu gotinne pallas</l><l>hie ûze harde erbelget was</l><l>umb daz die kriechen tâten,</l><l n="1100">die ubele wâren berâten.</l><l>ez quam von unsinne.</l><l>si schûfen, daz dar inne</l><l>ir bilde wart zebrochen.</l><l>daz hât si wol gerochen,</l><l n="1105">daz man ez dorch tumbheit brach.</l><l>des wart sint leit und ungemach</l><l>den blôden und den kûnen.</l><l>dô wolden siz versûnen</l><l>mit sûnlîchen sachen.</l><l n="1110">daz ros hiezens machen</l><l>alsô grôz und alsô hô,</l><l>und was gemachet alsô,</l><l>daz man daz wolde,</l><l>daz si dar ûf solde</l><l n="1115">gewâfent sîn gesetzet.</l><l>dô wart daz geletzet</l><l>dorch ein schînbâre nôt:</l><l>der werkmeister der is tôt,</l><l>der ez machen began.</l><l n="1120">nu enis dehein man</l><l>der selben liste sîn genôz.</l><l>darumbe macheten siz sô grôz,</l><l>daz irz mit deheinen dingen</l><l>in die borch moget bringen.</l><l n="1125">ich wil ez sagen mit sinne:</l><l>dâ is hêrtûmes inne</l><l>sô unmâzlîchen vil,</l><l>daz man daz gelouben wil,</l><l>in swelher borch sô ez blibe,</l><l n="1130">daz michel êre dâ beclibe</l><l>von sige unde von sâlden,</l><l>moht ez werden ganz behalden. »</l><l>dâ mite verriet uns der warch,</l><l>her was listich unde karch,</l><l n="1135">daz wir wânden wole tûn.</l><l>her nande sich sînûn:</l><l>ez was idoch ulixes.</l><l>grôzen schaden nâme wir des,</l><l>daz wir sînen willen tâten:</l><l n="1140">des worden wir verrâten.</l><l>wir wâren alwâre</l><l>und wânden, daz ez wâre</l><l>allez wâr daz her gesprach,</l><l>dâ uns leit und ungemach</l><l n="1145">und michel schade abe quam.</l><l>sîn rede dûhte uns lussam.</l><l>wir markten sie ze gûte</l><l>und wart uns des ze mûte,</l><l>dô wir uns besprâchen,</l><l n="1150">daz wir unser mûren brâchen</l><l>funfzich klâfteren nider,</l><l>dane sprach dô nieman niht wider.</l><l>daz ros zogen wir dar in.</l><l>daz was ein michel unsin</l><l n="1155">unde grôz unmâze.</l><l>wir rûmden eine strâze</l><l>funfzich klâfteren breit.</l><l>wir tâten grôze tumbheit.</l><l>ez gienk ûffe schîben:</l><l n="1160">dô hiezen wir ez trîben</l><l>vor unsers munsters tor,</l><l>ûf einen hof dar vor</l><l>wîten unde langen.</l><l>dâ wart ez wol enphangen</l><l n="1165">mit lobe unde mit sange,</l><l>in grôzeme gedrange,</l><l>mit tambûrn und mit seitspile.</l><l>dâ was der wunnen vile.</l><l>wir wâren alle in hogen,</l><l n="1170">daz wir iemer clagen mogen.</l><l>diu wunne was dâ vile grôz</l><l>unzes die lûte dâ verdrôz</l><l>und si begunden swâren,</l><l>wande si mûde wâren,</l><l n="1175">daz si der slâf dannen treib</l><l>und daz ros eine bleib.</l><l>dô daz die gesâgen,</l><l>die in dem rosse lâgen,</l><l>daz si die stade gewunnen,</l><l n="1180">daz ros sie engunnen</l><l>an dem bûche und an der sîte.</l><l>sie macheten tore wîte,</l><l>dar ûz si balde giengen.</l><l>die borch si al beviengen,</l><l n="1185">ir willen sie dô tâten.</l><l>si wâren wol berâten, si hadden here wapen ende wir waren enslapen</l><l>None si heten dâ ze stunt</l><l>ritter funfzich tûsunt,</l><l>daz was ein michel here.</l><l n="1190">dô wart âne were</l><l>diu meiste borch gewunnen.</l><l>hetes uns got gegunnen,</l><l>ezn mohte niht alsô wesen,</l><l>ob wir solden sîn genesen.</l><l n="1195">si brâchen die borch und branden,</l><l>daz fûr si ûz sanden.</l><l>dô daz jene gesâgen,</l><l>die in den schiffen lâgen,</l><l>die danne wâren gevaren</l><l n="1200">mit den grôzen scharen,</l><l>unde sis worden gewar,</l><l>dô kêrden si alle dar,</l><l>daz mâre mahtige here.</l><l>dô ne dorfte unser were</l><l n="1205">niender werden begunnen:</l><l>sus wart diu borch gewunnen.</l><l>dô ez alsô komen was,</l><l>daz nieman genas,</l><l>die sich dâ wolden weren,</l><l n="1210">dô wolde ich mînen lîb neren,</l><l>wande ez was mir geboten</l><l>von mînen mâgen den goten.</l><l>dô ich weste unde gesach,</l><l>daz diu borch der nider lach</l><l n="1215">unde ich niene mohte genesen,</l><l>ob ich dâ wolde sîn gewesen:</l><l>dô hûb ich mich dannen</l><l>mit drin tûsent mannen</l><l>mit vil hêrlîchen scharen</l><l n="1220">und wolde zû italjen varen</l><l>uber daz mere breite.</l><l>nu bin ich mit arbeite</l><l>alsus her zû û komen,</l><l>alse ir wole habet vernomen.&gt;</l><l n="1225">des wunderde sich frou dîdô,</l><l>daz man troien alsô</l><l>gewan unde zebrach.</l><l>sine rûchte waz her sprach,</l><l>wan daz her eht sprâche.</l><l n="1230">si forhte daz ir gebrâche</l><l>der stade und der wîle.</l><l>sine hiezen niht îlen:</l><l>ir tete vile baz,</l><l>daz si bî ime saz</l><l n="1235">unde si wider in sprach,</l><l>daz was ir mêre gemach</l><l>dan si ûf eime bette lâge</l><l>unde sie sîn niene sâge.</l><l>alsô was sie bedaht:</l><l n="1240">mûste si alle die naht</l><l>bî ime sîn gesezzen,</l><l>si hete wol vergezzen</l><l>alles des in der werlde was.</l><l>dô der hêre ênêas</l><l n="1245">der rede genûch hete getân</l><l>unde slâfen solde gân</l><l>dâ sîn bette was gereit,</l><l>daz was der frouwen vile leit,</l><l>wand si ungerne von im schiet.</l><l n="1250">alsus saget uns daz liet.</l><l>dô si dô dannen solde gân,</l><l>done mohte sie niht ûf stân,</l><l>wan daz ir half ênêas,</l><l>daz ir vil aneminne was.</l><l n="1255">vil linde dûhte sie sîn hant.</l><l>dô leite sie den wîgant</l><l>in eine kemenâten.</l><l>dâ wâren wol berâten</l><l>diu bette senfte unde weich.</l><l n="1260">dâ in sie mit ime streich.</l><l>si frâgete den kamerâre,</l><l>ob daz bette senfte wâre.</l><l>si hiez daz senfte machen.</l><l>nû was daz deckelachen</l><l n="1265">purper unde marderîn,</l><l>ezn dorfte niht bezzer sîn;</l><l>daz lîlachen cleine</l><l>wîz unde reine,</l><l>daz bette senfte unde wît.</l><l n="1270">diu zieche was ein samît</l><l>wol gedûht mit vederen,</l><l>diu underzieche lederen,</l><l>vile weich unde vast.</l><l>dar ûffe solde der gast</l><l n="1275">rûwen under stunde,</l><l>dem sis wole gunde.</l><l>dô ze deme mâle</l><l>ein colter von zendâle</l><l>lach underm bette ûf dem strô.</l><l n="1280">daz hete frouwe dîdô</l><l>allez ensament dar gesant</l><l>daz gûte bettegewant.</l><l>der bolster was phellelîn</l><l>und daz wankusselîn</l><l n="1285">ein vil gût samît was.</l><l>des gnâdete ir ênêas.</l><l>die kerzen hiez er setzen.</l><l>si wolde sich dâ letzen</l><l>mit frouden und mit spile.</l><l n="1290">dâ bran der kerzen alsô vile,</l><l>daz man sô liehte gesach,</l><l>alsez wâre mitter tach.</l><l>ez was ouch dâ warm genûch.</l><l>durre holz man dare trûch.</l><l n="1295">dâ was fûre âne rouch;</l><l>daz hete sie bedaht ouch.</l><l>diu minne dwanc si sêre,</l><l>idoch konde si die êre</l><l>vile wol bedenken.</l><l n="1300">dem hêren hiez si schenken</l><l>und allen sînen holden,</l><l>sô vil sô sis wolden,</l><l>wîn unde lûtertrank.</l><l>her saget ir gnâde unde dank,</l><l n="1305">daz si sîn sô wole phlach.</l><l>vil dicke sie in ane sach</l><l>mit fruntlîchen ougen.</l><l>die nosken und die bougen,</l><l>die her ir hete gegeben,</l><l n="1310">die wâren ir lieb alse ir leben.</l><l>do ez sô verre naht was</l><l>unde der hêre ênêas</l><l>gerne rûwen wolde</l><l>und si dannen solde</l><l n="1315">gên mit ir mannen,</l><l>dô schiet se ungerne dannen,</l><l>si wâre gerne beliben noch.</l><l>dannen schiet si iedoch</l><l>in ir kemenâte.</l><l n="1320">dô dûhte ez vile spâte</l><l>ir juncfrouwen.</l><l>dô hiez si balde zouwen</l><l>daz si ze bette quâme</l><l>alse ir wol gezâme.</l><l n="1325">ir gemaches sie gedahten,</l><l>hêrlîche sie si brahten</l><l>dâ ir bette was gereit,</l><l>mit gûten phellin bespreit,</l><l>alse ez ir wole gezam.</l><l n="1330">dô si dô dar zû quam</l><l>unde gelegen was dar ane,</l><l>die frouwen sande si alle dane</l><l>wîb unde magedîn,</l><l>die dâ bî ir solden sîn.</l><l n="1335">si wolde belîben eine dâ.</l><l>diu minne was ir alze nâ,</l><l>diu si ze unsanft ane quam</l><l>und ir den slâf gar benam.</l><l>dô si denkende wart,</l><l n="1340">ir bette dûhte sie vil hart</l><l>und was doch senfte genûch.</l><l>ir was allez widerfûch,</l><l>daz si gerûrde unde gesach.</l><l>do si eine wîle dâ gelach</l><l n="1345">und sich diu mûde mêrde,</l><l>ir houbet si umbe kêrde</l><l>nider zû den fûzen.</l><l>irn mohte gebûzen</l><l>daz ir werrende was</l><l n="1350">nieman wan ênêas,</l><l>des si niene vergaz.</l><l>si rihte sich ûf unde saz,</l><l>mislîche si ez ane vienk,</l><l>von dem bette sie dô gienk</l><l n="1355">nider an die erden.</l><l>sie sprach&lt; waz sal werden</l><l>der armen frouwen dîdôn?&gt;</l><l>si bat genâden cupidôn,</l><l>ênêases brûder,</l><l n="1360">und vênerem sîne mûder.</l><l>sie bestreich ir ougen</l><l>mit den lieben bougen</l><l>unde kuste ir vingerlîn.</l><l>si wolde des gewis sîn,</l><l n="1365">daz si niemer mohte genesen.</l><l>dô si umbe ênêasen</l><l>denken begunde,</l><l>dô wolde sie die stunde</l><l>alsô hine bringen</l><l n="1370">mit eteslîchen dingen.</l><l>daz was al ir ahte.</l><l>sô si umbe in dahte,</l><l>sô ir ie wirs was.</l><l>done weste niht ênêas,</l><l n="1375">daz si sô mit der minne vaht</l><l>und si in aller der naht</l><l>nie sanfte gelach.</l><l>vil dicke rûfts&lt; wan wârez tach!&gt;</l><l>vil unsanfte si lebete,</l><l n="1380">si switzete unde bebete,</l><l>sie leit michel ungemach.</l><l>zû ir selber sie sprach</l><l>&lt; wie lange sal ez sus stân?</l><l>waz hân ich dem tage getân?</l><l n="1385">wer hât in geerret,</l><l>daz her sô lange merret?</l><l>ich hân ez dicke gedaht,</l><l>diz is diu langeste naht</l><l>diu in der werlde ie wart.</l><l n="1390">ouwê der vart,</l><l>daz pâris elenam nam</l><l>und daz her ie zû ir quam,</l><l>darumbe troie wart zebrochen.</l><l>daz wirt an mir gerochen</l><l n="1395">unsanfte unde sêre.</l><l>ouwê, war sal mîn êre</l><l>und mîn rât und mîn sin,</l><l>daz ich her zû komen bin?</l><l>nû bedarf ich wol arme,</l><l n="1400">daz sich vênûs mîn erbarme,</l><l>ob ich iemer sal genesen,</l><l>od ich mûz schiere tôt wesen.&gt;</l><l>daz genôz sie der minne,</l><l>daz si in manegem sinne</l><l n="1405">ir dink ane vienk.</l><l>diu naht zegleit und zergienk</l><l>nâch der vinster hanecrât.</l><l>rehte an der tagerât</l><l>dô lach frouwe dîdô</l><l n="1410">unde quam alsô,</l><l>daz ir daz ouge zû quam.</l><l>ir deckelachen sie nam</l><l>under ir arme vaste.</l><l>ir getroumde von ir gaste:</l><l n="1415">si dûhte daz ez wâre</l><l>ênêas der mâre.</l><l>sie dwanc ez an ir munt</l><l>zû vil maneger stunt.</l><l>grôz wunder si machete.</l><l n="1420">dô si dô intwachete,</l><l>ein wîle hete sie gemach,</l><l>unze daz sie gesach,</l><l>daz der hêre ênêas</l><l>dâ bî ir niene was.</l><l n="1425">dô was ir aber vile wê</l><l>noch wirs danne ê.</l><l>ir ne was niht baz.</l><l>an ir bette sie gesaz,</l><l>sine weste wie si ûf quam.</l><l n="1430">ir gebende sie dô nam</l><l>und ir gewant und ire schû</l><l>und allez dazs an solde tûn</l><l>daz tete si allez eine an</l><l>und gienk trûrende dan,</l><l n="1435">des sie vil ungewone was.</l><l>daz geschûf aber ênêas,</l><l>daz si ir dink sô ane vienk.</l><l>in eine kameren sie gienk,</l><l>dâ ir frouwen lâgen.</l><l n="1440">dô si si komen sâgen,</l><l>dô wâren sie in sorgen:</l><l>ez was doch frû morgen.</l><l>sie hete micheln ungemach.</l><l>geswâslîche sie dô sprach</l><l n="1445">zû ir swester annen.</l><l>si leite sie dannen</l><l>in ir kemenâten wider</l><l>und viel an daz better nider.</l><l>si clagete ir ir ummaht,</l><l n="1450">daz si in aller der naht</l><l>nehein teil gesliefe.</l><l>si sûfte vile tiefe</l><l>und wart vil ubele getân.</l><l>si sprach&lt; mîn êre wil zergân.&gt;</l><l n="1455">&lt; frouwe swester dîdô&gt;</l><l>sprach annâ,&lt; wie denne sô?</l><l>saget, waz is ûwer nôt.&gt;</l><l>&lt; swester, ich bin vil nâch tôt.&gt;</l><l>&lt; wenne wordet ir siech, ze welher stunt?&gt;</l><l n="1460">&lt; swester, ich bin al gesunt</l><l>unde enmach doch niht genesen.&gt;</l><l>&lt; swester, wie mach daz wesen?</l><l>ich wâne, frowe, ez is minne.&gt;</l><l>&lt; jâ jâ, swester, mit unsinne.&gt;</l><l n="1465">&lt; warumbe gehabet ir ûch alsô,</l><l>liebe frouwe dîdô?</l><l>warumbe welt ir sus verderben?</l><l>irn dorft von minne niht sterben,</l><l>ir moget vile wol genesen,</l><l n="1470">es mach gût rât wesen.</l><l>ez nis dehein man ûf der erden,</l><l>her ne moge û wol werden,</l><l>her ne sî frô, welt irn minnen.</l><l>ir solt ûch baz versinnen.&gt;</l><l n="1475">do antworde ir frouwe dîdô</l><l>&lt; ez enstât mir niht alsô,</l><l>ez is diu wârheit daz.&gt;</l><l>&lt; ir solt ûch versinnen baz.&gt;</l><l>&lt; ich tâte wan daz ich enkan.</l><l n="1480">nû wizzet ir wol, deich mînem man</l><l>sichêô swûr unde gehiez,</l><l>der mir grôz gût liez</l><l>unde michel êre,</l><l>daz ich nimmer mêre</l><l n="1485">deheinen man genâme</l><l>swie sô ez mir quâme.&gt;</l><l>dô sprach aber anne</l><l>&lt; ir sprechet von dem manne</l><l>alze vile âne nôt.</l><l n="1490">jâ is her manegen tach tôt.</l><l>warumbe sprechet ir daz?</l><l>waz wâre ime deste baz,</l><l>daz ir nû verdorbet</l><l>und tumblîche erstorbet?</l><l n="1495">ir endorfet ûwer leben</l><l>dorch sînen willen niht geben:</l><l>hern mohtes û nicht gelônen.</l><l>ir solt ûwer selber schônen.</l><l>disiu rede die ir tût</l><l n="1500">diu nis û ze nihte gût.</l><l>lâzet dise rede sîn</l><l>unde tuot den rât mîn,</l><l>daz is mêre wîsheit.</l><l>saget mir die wârheit:</l><l n="1505">wer is der sâlige man,</l><l>deme got der êren gan</l><l>daz ir in welt minnen?</l><l>des bringet mich innen.</l><l>ich wil û râten dar zû</l><l n="1510">beidiu spâte unde frû,</l><l>wande ich û wol gûtes gan.</l><l>waz ob ich solhen rât kan</l><l>dâ ir mite berihtet sît.</l><l>nû saget mir in, des is zît.&gt;</l><l n="1515">sie sprach&lt; ichn wil ûch niht helen,</l><l>swester, ich wil û bevelen</l><l>mîne êre und mîn leben.</l><l>ir solt mir rât dar zû geben.</l><l>ez is( sprach si) der man</l><l n="1520">der nie gelîchen gewan.</l><l>ich mûz û sagen sînen namen,</l><l>swie sêre sô ich mich schamen:</l><l>daz nennen tû mir vile wê.</l><l>her heizet&gt; sprach si&lt; der ê</l><l n="1525">und dar nâch nê.&gt; uber lank,</l><l>alsô sie diu minne dwank,</l><l>ê si vollesprâche as,</l><l>dô weste sie wol wer er was.</l><l>dô sprach aber anne</l><l n="1530">&lt; ir sprechet von dem manne,</l><l>den ich mit ougen nie gesach.</l><l>sô ich mich verdenken mach,</l><l>ir nis dehein sô wol getân,</l><l>hern sî ein edel troiân</l><l n="1535">von hêreme geslehte:</l><l>diu gelîch tût her rehte</l><l>mit worden und mit werken,</l><l>der ez kan gemerken.</l><l>her is scône und lussam,</l><l n="1540">im enmohte nieman wesen gram.</l><l>her is frumech unde gût.</l><l>swaz ir dorch in getût</l><l>daz enmach niht sîn verloren:</l><l>ir habet geluckelîche erkoren.</l><l n="1545">die gote habent in her gesant</l><l>dorch ûwer gûte in diz lant.&gt;</l><l>dô sprach diu frouwe dîdô</l><l>&lt; warumbe lobet irn nû so?</l><l>wizzet ir, daz ir missetût?</l><l n="1550">her is mir ze schône und ze gût.</l><l>ich enweiz, wer ez û riet,</l><l>ir endorfet mir in loben niet.</l><l>sô ir in mir ie mêre gelobet</l><l>so mîn herze ie mêre nâch im tobet</l><l n="1555">und smilzet enbinnen</l><l>nâch den sînen minnen.&gt;</l><l>anne sprach&lt; hân ich missetân</l><l>ich wil es gerne in bûze stân</l><l>und wil es gerne engelden.</l><l n="1560">sold ich den hêren schelden,</l><l>frowe, sô mûste ich liegen.</l><l>ich enwil ûch niht triegen:</l><l>welt ir bedwingen ûwern mût,</l><l>ich bewîse ûch, wie ir baz tût.</l><l n="1565">wir soln des beginnen</l><l>daz wir in ûwer minnen</l><l>solen innen bringen</l><l>mit eteslîchen dingen.&gt;</l><l>si sprach&lt; ich bin es al gereit.</l><l n="1570">got weiz wol die wârheit,</l><l>wie gerne ich es begonde,</l><l>ob ichz getûn konde</l><l>daz ich in innen brahte,</l><l>sô daz her nine gedahte</l><l n="1575">deheines ubeles dar zû.</l><l>ichn weiz waz ich dâ mite tû,</l><l>ich vorhte zunmâzen</l><l>daz tûn und daz lâzen.&gt;</l><l>sprach aber anne,</l><l n="1580">&lt; waz touch diu rede( danne&gt;)</l><l>(&lt; ob) irs welt missekêren?</l><l>ir moget in wol mit êren</l><l>fruntlîchen ane sehen.</l><l>irn dorfet dorch daz niht jehen,</l><l n="1585">daz ir in iht minnet,</l><l>unz daz her sich versinnet.</l><l>her nis niht ein tumbe.</l><l>waz wizzet ir darumbe,</l><l>ob her û is von herzen holt</l><l n="1590">und er mit manlîcher dolt</l><l>in sîme herzen minne treit</l><l>und er si niht wider ûch enreit?</l><l>diu wîb sint brôder dan die man:</l><l>waz ob her baz helen kan</l><l n="1595">unde leit gedolen mach?</l><l>mêr schadet û ein ubel tach</l><l>dan ime tû ein ganzez jâr.&gt;</l><l>&lt; ouwê&gt; sprach sie,&lt; wan wârez wâr,</l><l>swester, sô moht ich genesen:</l><l n="1600">anders mûste ich tôt wesen.&gt;</l><l>der rât was gescheiden.</l><l>den frouwen den was beiden</l><l>vil vaste des ze mûte,</l><l>daz sie mit allem gûte</l><l n="1605">des hêren wole phlâgen,</l><l>und ob si daz gesâgen</l><l>und sie des worden innen,</l><l>daz her deheiner minnen</l><l>an frouwen dîdôn gerûchte,</l><l n="1610">ob herz an sie versûchte,</l><l>daz sie in gewerde,</l><l>wan sis vil sêre gerde.</l><l>ênêas der mâre</l><l>swie wol sô her wâre</l><l n="1615">enphangen unde gêret,</l><l>her hete sô gekêret</l><l>sîn herze und sînen mût,</l><l>daz her dorch dehein gût</l><l>iemer dâ niht belibe</l><l n="1620">noch der êren sich verscribe,</l><l>darumbe her wart gesant</l><l>zû italjen in daz lant.</l><l>dâ hine was sîn wille,</l><l>des gesweich her aber stille.</l><l n="1625">wiste daz frou dîdô,</l><l>sô wâre sie vil unfrô;</l><l>ez was si harde verholen.</l><l>iedoch mûste sie dolen</l><l>ungemach und arbeit.</l><l n="1630">ir dienest was vil gereit</l><l>ir liebeme gaste,</l><l>der ir herze vaste</l><l>hâte gebunden</l><l>zû zim zallen stunden</l><l n="1635">mit der minnen stricke.</l><l>bî im was si dicke</l><l>unde alzoges wâre gewesen.</l><l>ân in enmoht si niht genesen.</l><l>sine hete deheinen gemach</l><l n="1640">wan sô si wider in sprach</l><l>und her ir antworde,</l><l>daz si gerne hôrde</l><l>swaz sô ez wâre.</l><l>sine getorstem offenbâre</l><l n="1645">niht gesagen waz si dahte</l><l>bî tage und bî nahte;</l><l>sine getorsten der minne</l><l>niht bringen inne.</l><l>sine wolde ir im niht jehen:</l><l n="1650">si hete gerne gesehen,</l><l>daz her des gerûchte,</l><l>daz hers an si sûchte.</l><l>dô der hêre ênêas</l><l>alsô lange dâ gewas</l><l n="1655">und diu frouwe dîdô,</l><l>daz sis niene mohte sô</l><l>geahten noch gefûgen,</l><l>daz si enein getrûgen</l><l>die minne, der sie gerde,</l><l n="1660">dô daz alsô werde</l><l>langer dan si dûhte gût,</l><l>dô quam ir daz in ir mût,</l><l>daz si des wart ze râte</l><l>eines âbendes spâte:</l><l n="1665">ir mût trûch si dar zû,</l><l>daz si eines morgenes frû</l><l>in den walt rîten wolde</l><l>und sich banechen solde</l><l>und hôren die hunde</l><l n="1670">und korzen die stunde,</l><l>wandes was ir vile nôt.</l><l>den meisterjageren sie gebôt, ende hit hen entbiden dat si sich also beriden</l><l>None si wolde rîten in den walt:</l><l>al wâre daz weter kalt,</l><l n="1675">si wolde, da man jagete.</l><l>êr ez volle tagete</l><l>des morgenes vile frû</l><l>gereite sie sich dar zû.</l><l>dîdô diu rîche</l><l n="1680">diu was hêrlîche</l><l>gezieret mit gewande,</l><l>daz si in deme lande</l><l>vil wol gewinnen mohte</l><l>sô ir selber tohte,</l><l n="1685">daz ir aller beste gezam</l><l>und daz ir vil rehte quam,</l><l>mit golde und mit gesteine.</l><l>ir hemede daz was cleine,</l><l>wîz unde wol genât.</l><l n="1690">dar an was manich goltdrât.</l><l>ez was gedwenget an ir lîb.</l><l>si was ein wol geschaffen wîb,</l><l>sô si baz endorfte sîn.</l><l>ir belliz der was hermîn,</l><l n="1695">wîz unde vile gût;</l><l>die kelen rôt alse ein blût;</l><l>die ermel wol ze mâzen wît,</l><l>dar ûffe ein grûner samît</l><l>nâch ir lîbe wol gesniten.</l><l n="1700">daz hete si ungerne vermiten.</l><l>her was wol gezieret</l><l>und vil wol gezimieret</l><l>mit berlen unde borden,</l><l>die dar zû gehôrden.</l><l n="1705">vile wol her ir gezam,</l><l>dô sie in an sich genam.</l><l>dâ si sich mite gorde</l><l>daz was ein tûre borde</l><l>geworht als si wolde</l><l n="1710">mit silber und mit golde.</l><l>ir mantel der was</l><l>ein samît grûne als ein gras;</l><l>diu vedere wîz hermîn</l><l>daz si niht bezer mohte sîn.</l><l n="1715">der zobel brûn unde breit.</l><l>dorch daz si jagen reit</l><l>sone was der mantel niht lank.</l><l>si weste wole waz si dwank.</l><l>wol was si gebunden,</l><l n="1720">ir hâr was ir bewunden</l><l>mit einem borden der was gût.</l><l>dô brahte man ir einen hût,</l><l>mit grûnem samîte bezogen.</l><l>daz vernemet vor wâr ungelogen,</l><l n="1725">ein borde was alumbe drane.</l><l>si wâre vil gerne dane,</l><l>ir was vil liebe zû der jaget.</l><l>ich ne weiz, wie manich maget</l><l>mit ir ze varne was gereit.</l><l n="1730">daz si niht schiere enreit</l><l>daz was ir leit unde zorn.</l><l>zwêne goldîne sporn</l><l>het man ir an gespannen.</l><l>dô si mit ir mannen</l><l n="1735">quam gegangen zû dem tore,</l><l>dô vant si ênêam dervore</l><l>unde sîne geselleschaft.</l><l>grôz was ir ritterschaft.</l><l>si wâren frû dare komen.</l><l n="1740">die jaget heten si wol vernomen</l><l>und si hete ez ime enboten.</l><l>rôt golt wol gesoten</l><l>lûhte wider den tach,</l><l>daz an ir gewande lach</l><l n="1745">unde an ir gesmîde.</l><l>golt unde sîde</l><l>was vil an ir gewant.</l><l>dô sie ênêam vant,</l><l>dô was ir vile deste baz.</l><l n="1750">her diende ir dâ si ûf saz.</l><l>dô si ûf daz pharit quam,</l><l>mit dem zoume sie nam</l><l>ênêas der mâre,</l><l>des si dô niht enbâre</l><l n="1755">umbe ein vile michel dink.</l><l>dô leite sie der jungelink.</l><l>des was ir herze vile frô.</l><l>dô fûrde frouwe dîdô</l><l>einen bracken vil gereht,</l><l n="1760">den enliez si deheinen kneht</l><l>gestreichen noch gerûren,</l><l>si wolden selbe fûren.</l><l>daz entet si niht dorch nôt.</l><l>daz ein ôre was im rôt,</l><l n="1765">daz ander swarz und der munt.</l><l>ez was ein vil edel hunt</l><l>und was wîz alse ein harm.</l><l>si warf daz seil umbe den arm</l><l>sô lîse daz ez si niene dwank.</l><l n="1770">ez was vast und gnûch lank,</l><l>geflohten vone sîden,</l><l>ezn mohte si niht gesnîden</l><l>an den arm noch an die hant</l><l>noch zefûren ir gewant.</l><l n="1775">diu halse was ein borde,</l><l>diu dar zû gehôrde,</l><l>ze mâzen enge unde wît.</l><l>enbinnen was ein samît</l><l>dar ane genât vaste.</l><l n="1780">sie het ez ir gaste</l><l>gegeben, wolderz haben genomen,</l><l>ê si ûz der borch wâre komen.</l><l>frou dîdô was des vil gemeit,</l><l>daz der hêre ênêas bî ir reit</l><l n="1785">mit sînen troiânen.</l><l>si gelîchete dîânen</l><l>der gotin von dem wilde.</l><l>ir herze daz was milde</l><l>von des hêren minnen.</l><l n="1790">des brahte sie in innen,</l><l>êr her quâme wider ze hûs.</l><l>her reit ouch alse phêbûs,</l><l>ein got vile hêre.</l><l>diu minne dwanc si sêre.</l><l n="1795">die den wech kunden,</l><l>die wîsten nâch den hunden,</l><l>dâ si vore giengen.</l><l>des tages sie geviengen</l><l>wildes gnûch unde vile</l><l n="1800">zû vil gûteme spile,</l><l>dô wâren si alle ensament frô.</l><l>ez quam ouch vil dicke sô,</l><l>daz man daz wilt fliehen sach.</l><l>ez quam umbe den mitten tach</l><l n="1805">ein weter vile freissam,</l><l>daz von den wolken nider quam</l><l>mit storme und mit winden.</l><l>des mûsten manegen enden</l><l>gesundert werden balde</l><l n="1810">di gesellen in dem walde.</l><l>die winde waren vile grôz.</l><l>vile starke ez nider gôz</l><l>hagel unde regen naz.</l><l>der frouwen man dô vergaz</l><l n="1815">dorch daz weter freissam.</l><l>nieman weste war si quam,</l><l>wan der here ênêas,</l><l>mit dem si gerne eine was.</l><l>do gesâgen si einen boum stân</l><l n="1820">dicken unde wol getân,</l><l>dar zû quâmen sie zehant.</l><l>dô half der mâre wîgant</l><l>der frouwen zû der erden.</l><l>dô mûste daz werden,</l><l n="1825">des lange gegeret was.</l><l>dô nâm der hêre ênêas</l><l>die frouwen under sîn gewant.</l><l>wol geschaffen her si vant.</l><l>her begreif si mit den armen.</l><l n="1830">do begunde ime irwarmen</l><l>al sîn fleisch und sîn blût.</l><l>dô heter manlîchen mût,</l><l>dâ mite gwan er di oberen hant;</l><l>der frouwen her sich underwant.</l><l n="1835">in ne was nieman nâ,</l><l>si beidiu wâren eine dâ.</l><l>vile schône was diu stat.</l><l>minnechlîche her si bat,</l><l>daz si in gewerde</l><l n="1840">des si selbe gerde,</l><l>( iedoch sprach si dar wider)</l><l>und er legete sie dar nider,</l><l>alsez vênûs geriet:</l><l>sine mohte sich erweren niet.</l><l n="1845">her tete ir daz her wolde,</l><l>sô daz her ir holde</l><l>manlîche behielt.</l><l>ir wizzet wol, waz des gewielt.</l><l>dô ez alsô was komen,</l><l n="1850">alsir wole habet vernomen,</l><l>und daz si solden rîten,</l><l>dô was in korzen zîten</l><l>ir gewant worden naz.</l><l>iedoch was ir vile baz</l><l n="1855">dan si dâ heime wâre beliben.</l><l>daz tier was rehte getriben.</l><l>sô der man sô schûzet</l><l>daz her sîn genûzet,</l><l>sô liebet ime diu vart.</l><l n="1860">dô ez wider weter wart,</l><l>und daz der regen vore quam,</l><l>under sîn arme her si nam</l><l>und hûb sin daz gereite.</l><l>al der arbeite</l><l n="1865">lônde im minnechlîche</l><l>dîdô diu rîche.</l><l>dô was diu frouwe dîdô</l><l>beidiu rouwich unde frô.</l><l>ich sage û, wes si frô was:</l><l n="1870">daz sie der wunden genas,</l><l>dâ si unsanfte mite qual,</l><l>die wîle siz ênêam hal;</l><l>und was iedoch des unfrô,</l><l>daz si sô schiere alsô</l><l n="1875">sînen willen getete</l><l>dorch sô wênige bete.</l><l>ez tetir aber grôze nôt,</l><l>si mûste anders wesen tôt,</l><l>diu froude enwâre ir wider komen,</l><l n="1880">dâ mite sie ir was benomen</l><l>dô si sô sêre wunt wart.</l><l>daz is der rehten minnen art.</l><l>ez is genûgen wole kunt,</l><l>swen si rehte machet wunt,</l><l n="1885">sal her iemer wol genesen,</l><l>daz mûz mit ir helfe wesen.</l><l>ir was gesenftet ein teil,</l><l>iedoch enwas niht heil</l><l>diu wunde von der strâlen.</l><l n="1890">daz vil harde hâlen</l><l>dîdô unde ênêas,</l><l>daz ez alsô komen was.</l><l>ein wîle hâlen sie die tât,</l><l>daz si ime ir êre unde ir rât</l><l n="1895">alsô hâte bevolen.</l><l>ezn moht niht langer sîn verholen,</l><l>daz si alsô schûfen ir gemach.</l><l>dô daz mâre ûz gebrach,</l><l>daz diu frouwe dîdô</l><l n="1900">geworben hete alsô,</l><l>daz ênêas was ir trût,</l><l>dô wart si offenbâre brut</l><l>und machete michel hôzît. diu wart mâre unde wît in alleme lande,</l><l>wande sie die schande</l><l n="1905">dâ mite beschônen wolde,</l><l>als sie mit rehte solde,</l><l>die si begienc in deme walt.</l><l>si wart dô kûne unde balt</l><l>und tet dô sînen willen</l><l n="1910">offenbâre und stille.</l><l>dô daz mâre ûz quam,</l><l>dô worden ir vile gram</l><l>die hêren after lande.</l><l>si sprâchen ir grôze schande.</l><l n="1915">si heten vile wol vernomen,</l><l>wie si dar zû was komen,</l><l>und heten vile wol gehôrt</l><l>diu manegiu schamelîchiu wort,</l><l>diu si den hêren zû sprach</l><l n="1920">unde in nihtes verjach,</l><l>die des gerûchten,</l><l>daz sir minnen sûchten</l><l>stille und offenbâre.</l><l>ez was ir unmâre</l><l n="1925">arme unde rîche:</l><l>si hete in al gelîche</l><l>versaget unde sie verkoren</l><l>unde sprach, si hetez versworen</l><l>dorch ir êresten man,</l><l n="1930">dâ si vil vînde abe gewan.</l><l>sie hazeten sie vil sêre</l><l>und rieten ir an ir êre</l><l>beidiu spâte unde frû.</l><l>si sprâchen ir hônlîche zû.</l><l n="1935">dô der hêre ênêas</l><l>ir man worden was,</l><l>si sprâchen, ez wâre rehte komen,</l><l>daz si hâte genomen</l><l>den vertriben troiâre.</l><l n="1940">ez was ir unmâre</l><l>swaz ieman darumbe gesprach:</l><l>si liez êre unde gemach</l><l>al zeiner hant gân,</l><l>dô siz hâte getân.</l><l n="1945">dô der hêre ênêas</l><l>dâ vil gewaldeclîchen was</l><l>unde geminnet was dâ,</l><l>in korzen zîten dar nâ,</l><l>do ez allez stunt ze sîme gebote,</l><l n="1950">dô enboten ime die gote</l><l>ein vil starkez mâre,</l><l>daz her des sicher wâre,</l><l>her mûste varen dannen</l><l>mit den sînen mannen,</l><l n="1955">des enmohte dehein rât wesen,</l><l>ober iemer wolde genesen,</l><l>daz her niene beite</l><l>unde sich gereite,</l><l>daz her daz lant rûmde</l><l n="1960">und sich nine versûmde,</l><l>als im der wint worde gût.</l><l>des wart betrûbet sîn mût.</l><l>hern getorstez widerreden niet.</l><l>swâslîchen her geriet</l><l n="1965">mit den sînen holden,</l><l>di im dar zû râten solden</l><l>und getrûwelîchen wîsen.</l><l>sîniu schif hiez er spîsen,</l><l>gereiten unde stihten</l><l n="1970">und vil wol berihten.</l><l>geswâslîch er daz ahte.</l><l>vil wol her daz bedahte,</l><l>vernâmez frouwe dîdô,</l><l>daz si vile unfrô</l><l n="1975">darumbe solde werden.</l><l>hern weste ûf der erden,</l><l>wie herz ane vienge,</l><l>daz ez wol ergienge,</l><l>daz her dannen quâme.</l><l n="1980">her forhte, ob siz vernâme,</l><l>daz si ez wenden wolde</l><l>und er dâ wesen solde</l><l>unde in lezte deste mê.</l><l>daz scheiden tete ime wê,</l><l n="1985">iedoch mûster dannen varen,</l><l>des enmohte her sich niht bewaren.</l><l>done dahte niht frou dîdô,</l><l>daz her si iemer alsô</l><l>verlâzen solde und begeben,</l><l n="1990">die wîle si beidiu mohten leben.</l><l>dar nâch was vil unlank,</l><l>êr daz mâre ûz gesprank,</l><l>daz ez dô sô verre quam,</l><l>daz siz rehte vernam</l><l n="1995">diu mâre frouwe dîdô.</l><l>dô wart sie vil unfrô,</l><l>wandez ê tet ir diu nôt,</l><l>si was zehant vil nâch tôt.</l><l>dô siz rehte vernam,</l><l n="2000">alsez ir doch sint quam,</l><l>daz sie sich selbe erslûch,</l><l>daz was ir dannoch frû genûch</l><l>unde ein michel teil ze frû.</l><l>dô ez komen was dar zû,</l><l n="2005">daz siz rehte vernam,</l><l>zû ênêase sie quam.</l><l>aller ir sinne sie vergaz,</l><l>unsanfte sie bî ime gesaz,</l><l>si weinde vile sêre,</l><l n="2010">si sprach&lt; habt ir des êre,</l><l>daz ir den lîb mir wellet nemen?</l><l>wie mag û daz wol gezemen?</l><l>ez is mir ein ubel spot.&gt;</l><l>her sprach&lt; nû ne welle got,</l><l n="2015">daz ich daz iemêr getû.&gt;</l><l>&lt; ouwê, jâ gereitet ir ûch dar zû.&gt;</l><l>&lt; ich wil ez gerne bewaren.&gt;</l><l>&lt; leider jâ welt ir hinnen varen</l><l>verholenlîchen alse ein dieb.&gt;</l><l n="2020">&lt; frouwe, daz nis mir niht lieb,</l><l>ez is mir leit daz ich ez tû.&gt;</l><l>&lt; saget, wer dwinget ûch dar zû?&gt;</l><l>&lt; die gote enlânt mich hie niht sîn.&gt;</l><l>&lt; ir getrôstet ûch wol mîn.&gt;</l><l n="2025">&lt; frowe, ichn hâns deheinen rât.&gt;</l><l>si sprach&lt; ouwê, der missetât,</l><l>der ich mit û hân getân!</l><l>ez mûz mir ubele ergân.</l><l>daz is von mîner scholde:</l><l n="2030">wie hân ich ûwer holde</l><l>sus wunderlîchen verloren!</l><l>daz ich ie wart geboren,</l><l>ez mach mich balde rouwen.</l><l>ich mûz mîner trouwen</l><l n="2035">engelden vile sêre,</l><l>daz ich û gût und êre</l><l>getân hân manegen tach,</l><l>sint ich ûch von êrist sach.&gt;</l><l>dô sprach barmechlîche</l><l n="2040">ênêas der rîche</l><l>&lt; frowe, ne weinet niht mê!</l><l>mir tût unmâzen wê</l><l>ûwer clage die ir tût.</l><l>got lône û allez daz gût,</l><l n="2045">daz ir mir dicke habet getân.</l><l>solde ez an mir stân,</l><l>von û geschiede ich niemer.</l><l>ich enweiz, ob mich iemer</l><l>got dare gesende,</l><l n="2050">dâ ich frunt vinde,</l><l>alsich nû mûz lâzen hie.</l><l>ich engewan noch nie</l><l>deheines wîbes kunde,</l><l>an der ich mêr funde</l><l n="2055">minne unde trouwe.</l><l>des is, liebiu frouwe,</l><l>mîme herzen vil leide,</l><l>daz ich von û scheide.&gt;</l><l>dô sprach diu frouwe dîdô</l><l n="2060">&lt; warumbe trôstet ir mich sô</l><l>daz mich gehelfen niene mach?</l><l>ouwê, daz ich ûch ie gesach!</l><l>wannen kumet mir der sin,</l><l>daz ich û alsus holt bin</l><l n="2065">sô harde ûzer mâzen,</l><l>nû ir mich welt lâzen?</l><l>daz is ein michel untât.</l><l>jâ ne was ez niht mîn rât,</l><l>daz man troie zerbrach,</l><l n="2070">dâ mir sô grôz ungemach</l><l>ane was gehalden.</l><l>waz sal des nû gewalden?</l><l>hazzet den der ez geriet.</l><l>ichn slûch ouch ûwern vater niet.&gt;</l><l n="2075">&lt; nein ir, frouwe, weiz got,</l><l>in nam der gemeine tôt.</l><l>wie soldet ir daz gerâten,</l><l>daz die kriechen tâten,</l><l>die troie zerbrâchen</l><l n="2080">unde ir zorn râchen?</l><l>ir sît es alles âne scholt.</l><l>ichn wart nieman sô holt,</l><l>sô ich û bin unde was.&gt;</l><l>&lt; ouwê, hêre ênêas,</l><l n="2085">ob daz wâr wâre,</l><l>daz wâre bezzer mâre,</l><l>dan after lande nû sal gân,</l><l>daz ich mich selbe mûz erslân.&gt;</l><l>&lt; nein ir,&gt; sprach her,&lt; frouwe,</l><l n="2090">dorch die grôzen trouwe,</l><l>die ir mir habet bescheinet,</l><l>ich weiz waz ir meinet,</l><l>sehet, daz ir es niht entût.</l><l>ûwer leben is noch gût,</l><l n="2095">ir sît noch ein junk wîb,</l><l>niht verlieset ûren lîb,</l><l>ez wâre schade vile grôz.</l><l>daz ich ûwer ie genôz,</l><l>des mûze û got lônen.</l><l n="2100">irn welt ûr selber schônen,</l><l>sô ne moget ir niht genesen:</l><l>desn mach ander rât wesen.&gt;</l><l>si sprach&lt; was touch diu unscholt,</l><l>daz ir sprechet ir sît mir holt?</l><l n="2105">sone weiz ich waz daz meinet,</l><l>daz ir mir bescheinet</l><l>sô grôze unminne;</l><l>daz ir welt hinnen</l><l>varen ûwer strâzen</l><l n="2110">unde mich hie lâzen,</l><l>daz is mir leit unde zorn.</l><l>ich hân mîn dienest verlorn.</l><l>daz rouwet mich sêre,</l><l>daz ich û gût und êre</l><l n="2115">alsô vile hân erboten.</l><l>ir saget mir von ûwern goten</l><l>unde machet ûch diu gût,</l><l>daz ir niht entût</l><l>niwan daz si gerâten,</l><l n="2120">die û lutzel êren tâten,</l><l>dô ir unde ûwer here</l><l>fûret swebende ûf dem mere,</l><l>dô si ûch dâ quelen liezen:</l><l>done mohtet ir es niht geniezen,</l><l n="2125">daz ir ir mâch wâret.</l><l>daz ir nû sus gebâret</l><l>unde ir rât sus gerne tût,</l><l>dazn is niht dorch mîn gût.&gt;</l><l>si sprach&lt; ich weiz wol war ez gât,</l><l n="2130">sint mîn rede nû niht vervât.</l><l>nû ir dorch den willen mîn</l><l>niht langer hie welt sîn,</l><l>nû dunket aber mich daz gût,</l><l>daz irz dorch ûch selben tût,</l><l n="2135">dorch ûres lîbes minne.</l><l>wan fûret ir nû hinnen,</l><l>ez solde û an daz leben gân.</l><l>daz mere is freissam getân,</l><l>die unde gênt vile hô.</l><l n="2140">niht enzornet ir mir sô,</l><l>daz ir ûrn lîb iet verlieset</l><l>unde den tôt kieset.</l><l>des bedenket ûch baz.&gt;</l><l>her sprach&lt; frowe, waz hilfet daz?</l><l n="2145">al ensoldich nimmer genesen,</l><l>desn mach ander rât wesen</l><l>( moht ich den goten widerstân,</l><l>ich hete ez gerne getân.&gt;)</l><l>zû dem êrsten worde,</l><l n="2150">dô si dô gehôrde,</l><l>daz her niht baz was bedaht,</l><l>dô viel sie in unmaht.</l><l>under sîn arme her si nam,</l><l>unz ir daz herze wider quam.</l><l n="2155">her sprach ir minnechlîche zû</l><l>&lt; frouwe, daz ich daz tû,</l><l>daz ich von û scheide,</l><l>des gedenke ich mir vil leide.</l><l>esn mach ander rât sîn.</l><l n="2160">stundez an dem willen mîn,</l><l>ichn quâme nimmer hinnen.</l><l>ich mûz von ûwern minnen</l><l>vil unfrôlîchen leben.</l><l>ir solt ez mir dorch got vergeben,</l><l n="2165">daz ich dar ane missetû:</l><l>diu nôt dwinget mich dar zû.&gt;</l><l>dô sprach aber dîdô</l><l>&lt; warumbe smeichet ir nû sô?</l><l>jane vervât ez niht ein blat:</l><l n="2170">ir sît mîn schiere worden sat.</l><l>mir is leit daz ich ûch ie gesach.</l><l>ichn hân daz kint noch den mâch</l><l>niender in dem lande.</l><l>man wecket mir grôze schande,</l><l n="2175">sint daz ich ûch genam.</l><l>die hêren sint mir alle gram:</l><l>den ich versagete wîlen ê,</l><l>die ne gerent mîn nû niht mê.</l><l>soldich lebendich blîben,</l><l n="2180">si solden mich vertrîben</l><l>oder brennen unde heren.</l><l>ich ne moht mich niht erweren,</l><l>wand die scholde sint mîn.</l><l>hetet ir doch ein kindelîn</l><l n="2185">an mir gewunnen!</l><l>ob mir got des hete gegunnen,</l><l>do ich mîner êren sô vergaz,</l><l>mir wâre vile deste baz.</l><l>leider nû enis des niet.</l><l n="2190">daz mir mîn herze ie sô geriet,</l><l>daz ich ûch sô tumblîche nam,</l><l>des mûz ich im immer wesen gram.&gt;</l><l>her trûrde und si weinde.</l><l>wie wol sim daz bescheinde,</l><l n="2195">daz si unsanfte minne trûch!</l><l>dô sin gelobete genûch,</l><l>dô begunde sie in schelden.</l><l>sie sprach&lt; ich mûz des engelden,</l><l>daz ich ûch hân geêret.</l><l n="2200">daz habet ir mir gekêret</l><l>ze grôzen missewenden.</l><l>ichn mach an û vinden</l><l>genâden nehein teil.</l><l>daz is mîn unheil</l><l n="2205">und grôzes ungeluckes scholt.</l><l>mir wâren ie die lûte holt</l><l>die mich erkanden:</l><l>ir solt ûch mîner schanden</l><l>vil gemeit machen.</l><l n="2210">ir sît geboren von trachen,</l><l>irn wordet von lûten nie geboren.</l><l>ir habet die barmecheit verloren,</l><l>ûr herze is âne minne.</l><l>vênûs diu gotinne</l><l n="2215">ne wart ûwer mûder nie.</l><l>ich genam ûch unheiles ie,</l><l>daz ir mich sus habet betrogen.</l><l>ir wordet under wolfen zogen.</l><l>û erbarmet daz niet,</l><l n="2220">daz ir mich sus quelen siet.</l><l>daz ir mich sus lât weinen.&gt;</l><l>ich wâne ûr herze is steinen(,)</l><l>dô der rede vile was,</l><l>dô mûst der hêre ênêas</l><l n="2225">ze jungest varen dannen</l><l>mit den sînen mannen,</l><l>swie ez ir geviele.</l><l>her hiez sîne kiele</l><l>machen alsô gereit.</l><l n="2230">dô quam er ûf daz mere breit</l><l>mit sînen troiâren.</l><l>diu schif hiezer mâren.</l><l>dô si sich gehûben an,</l><l>dô treib sie der wint dan,</l><l n="2235">der in den segel quam geflogen,</l><l>den si heten ûf gezogen.</l><l>daz was der leidiste tach,</l><l>den frou dîdô ie gesach.</l><l>si was vil ubele bedaht.</l><l n="2240">sie viel dicke in unmaht,</l><l>diu rouwe gienk ir vile nâ,</l><l>sie ne hete ir frouwen dâ</l><l>gelâzen deheine,</l><l>sunder alders eine</l><l n="2245">ir swester annen.</l><l>die selben sande si dannen</l><l>mit vil argem liste.</l><l>sie sprach&lt; annâ swester,</l><l>hâst dû daz wunder gesehen?</l><l n="2250">nû mahtû wole jehen,</l><l>daz mir vil leides was beschert.</l><l>sihestû wâ her hine vert</l><l>der ungetrouwe ênêas,</l><l>der mir lieber was</l><l n="2255">denne mîn selber lîb?</l><l>in der borch is ein wîb,</l><l>diu starke zouber kan,</l><l>sô nie dehein man</l><l>ir gelîche nie gesach.</l><l n="2260">ich erkenne sie manegen tach:</l><l>die saltû mir gewinnen.</l><l>sie weiz vil von minnen,</l><l>vil von erzenîe;</l><l>sie hât in philosophîe</l><l n="2265">ir flîz gekêret;</l><l>si is sô wol gelêret,</l><l>daz nie wîb wîser wart.</l><l>si weiz wol allen den art</l><l>vone den plânêten.</l><l n="2270">si gelîchet den prophêten.</l><l>si kan an den sternen sehen,</l><l>swaz iemanne sal geschehen,</l><l>und kan wunderes vil</l><l>und tût swenne sô si wil,</l><l n="2275">daz der mâne zergêt,</l><l>swenner ir ze mûte gestêt,</l><l>und nimet der sunnen ir schîn.</l><l>die gwin mir, liebiu swester mîn,</l><l>si sal mir râten her zû,</l><l n="2280">mit welhen dingen ich daz tû,</l><l>daz mir ênêas erleide</l><l>unde ich mîn herze scheide</l><l>von sînen minnen,</l><l>wandez brinnet innen.&gt;</l><l n="2285">dô sprach si aber mê:</l><l>&lt; swester, mir is sô wê</l><l>umbe den leiden lieben man,</l><l>daz ichs gesagen niene kan</l><l>sô daz ez mir tohte.</l><l n="2290">al kunde ich, ich ne mohte,</l><l>und mohte ich, ich ne wolde,</l><l>wand ich enkunde die scholde ûf nieman anderen gesagen: mich hât mîn selber wille erslagen.</l><l>ichn mach si nieman gegeben,</l><l>ich mûz mîn unsenftez leben</l><l n="2295">an mir selber rechen.</l><l>ichn mach daz niht gesprechen</l><l>daz ez iemannes scholt sî.</l><l>annâ, nû stant mir bî</l><l>an mîner swester stat.</l><l n="2300">daz wîb, dar ich dich umbe bat,</l><l>die salt dû mir bringen</l><l>mit gûtlîchen dingen</l><l>mit listlîchen sachen.</l><l>ich mûz ein opher machen</l><l n="2305">dem gote von der minne</l><l>und venerî der gotinne,</l><l>daz si mir genâde tû.</l><l>swester, dâ hôret zû</l><l>ein fûre grôz unde heiz.</l><l n="2310">daz ich sô vil darumbe weiz,</l><l>daz mach ich balde gote klagen.&gt;</l><l>dô hiez si holz dare tragen</l><l>und machtez fûre drunder.</l><l>si frumde michel wunder.</l><l n="2315">dô si daz fûre enbrande,</l><l>annen sie dô sande</l><l>nâch allen ênêases geben.</l><l>si sprach, sin wolde niht leben,</l><l>sine hetez allez verbrant,</l><l n="2320">und ouch daz bettegewant,</l><l>dâ si ûffe lâgen</l><l>und ir minne pflâgen,</l><l>si und der hêre ênêas.</l><l>annâ gienk da ez allez was</l><l n="2325">und brahtez allez sament dar.</l><l>dîdô was ubile gevar,</l><l>wande si ubile gedahte.</l><l>dô ez annâ dar brahte,</l><l>dar si si hete nâch gesant,</l><l n="2330">daz wart vil schiere verbrant.</l><l>dô siz hâte getân,</l><l>dô hiez sis nâch dem wîbe gân,</l><l>daz si si balde brehte</l><l>unde des gedehte,</l><l n="2335">daz ir angest wâre grôz.</l><l>die ture sie nâch ir beslôz,</l><l>si rach unsanfte ir zorn.</l><l>dô hete ênêas ein horn</l><l>dâ verlâzen unde ein swert,</l><l n="2340">daz was maneges phundes wert,</l><l>dar ane erkûlde sie ir mût.</l><l>si warf daz horn in die glût</l><l>und die swertscheide.</l><l>si gedahte ir vile leide,</l><l n="2345">michel was ir ungemach.</l><l>unfrôlîchen sie sprach</l><l>&lt; ouwê, hêre ênêas,</l><l>wie gewaldech ich was, du ich uch erest gesach. wi sere ich dat clagen mach</l><l>None dô ich ûch êrst erkande</l><l n="2350">und gesach in diseme lande.</l><l>des mûz ich sêre engelden.</l><l>ichn wil ûch niht schelden,</l><l>wande ir sît es âne scholt,</l><l>ir wâret mir genûch holt,</l><l n="2355">ich minnete ûch zunmâzen.</l><l>nû habet ir mich verlâzen</l><l>vil unfrô in mîme hûs.</l><l>ûwer mûder vênûs</l><l>und ûwer brûder cupidô</l><l n="2360">die macheten mich vil unfrô,</l><l>die mir daz herze habent genomen,</l><l>daz mir mogen niht gefromen</l><l>alle mîne sinne.</l><l>ouwê, unsenfte minne,</l><l n="2365">wie dû mich hâst bedwungen!</l><l>ichn mach mit mîner zungen</l><l>niht gesagen mînen mût.</l><l>ouwî êre unde gût,</l><l>wunne unde wîstûm,</l><l n="2370">gewalt unde rîchtûm,</l><l>des hete ich alles mîn teil.</l><l>daz is ein michel unheil,</l><l>daz ich ez sus mûz enden</l><l>ze mînen missewenden</l><l n="2375">und alsus grôzem mînem schaden.</l><l>ich bin zunsanfte uberladen.</l><l>mîn ungemach is sô gram,</l><l>ichn mach gegên noch gestân</l><l>geligen noch gesitzen.</l><l n="2380">ich sterbe vor hitzen</l><l>und quele iedoch vor kalde.</l><l>ichn weiz waz des gewalde,</l><l>mir is vreislîche vergeben,</l><l>sus enwil ich niht langer leben.&gt;</l><l n="2385">aber sprach dô barmechlîche</l><l>dîdô diu rîche</l><l>&lt; wie ubele mîn dink vert!</l><l>ouwê, daz mir daz wart beschert,</l><l>daz ich sus swelze enbinnen.</l><l n="2390">ouwê dirre minnen,</l><l>sie is ungehûre,</l><l>diu mich mit ir fûre</l><l>brennet alsô sêre.</l><l>man mach iemer mêre</l><l n="2395">wunder von mir sprechen.</l><l>ich mûz dorchstechen</l><l>daz herze, daz mich verriet.</l><l>warumbe ensterbete ich mich niet,</l><l>do ich zem êrsten quelen began</l><l n="2400">unde ich den fremden man</l><l>alsô tumblîche nam,</l><l>der dorch mich niht here quam?</l><l>het ich mich ê selbe erslagen,</l><l>sone dorfte ich mich niht klagen</l><l n="2405">noch mîner frunde dehein,</l><l>sô wâre geteilet enzwei</l><l>mîn schade und mîn schande.</l><l>nû is after lande</l><l>mîn laster vile mâre,</l><l n="2410">und mûz ouch offenbâre</l><l>mîn schade vile grôz wesen,</l><l>wand ich ne wil niht genesen.&gt;</l><l>dô si daz allez gesprach,</l><l>mit dem swerde sie sich stach</l><l n="2415">in daz herze dorch den lîb.</l><l>al wâre sie ein wîse wîb,</l><l>sie was dô vil sinne lôs.</l><l>daz si den tôt alsô kôs,</l><l>daz quam von unsinne.</l><l n="2420">ez was unrehtiu minne,</l><l>diu sie dar zû dwanc,</l><l>mit dem stiche sie spranc</l><l>unde viel in die glût.</l><l>dô dorrete daz blût,</l><l n="2425">daz ir ûz der wunden flôz,</l><l>wande daz fûr was grôz.</l><l>deste schierre was verbrant</l><l>ir gebende und ir gewant.</l><l>ir fleisch mûste smelzen</l><l n="2430">unde ir herze swelzen.</l><l>dô si vil nâch tôt was,</l><l>dô sprach si:&lt; hêre ênêas,</l><l>ir wordet mir zunheile geboren,</l><l>wande ich dorch ûh hân verloren</l><l n="2435">sus jâmerlîche mîn leben.</l><l>die scholde wil ich û vergeben,</l><l>ichn mach û niht wesen gram.&gt;</l><l>dô diu swester wider quam,</l><l>diu des alles niht dahte,</l><l n="2440">unde daz wîb brahte,</l><l>dâ si sie nâch hete gesant,</l><l>vaste sie beslozzen vant</l><l>der kemenâten tore.</l><l>ein wîle klophete sie dâ vore</l><l n="2445">unde rûrde den rink.</l><l>dô misseviel ir daz dink.</l><l>zeinem loche sie in sach</l><l>wâ dîdô tôt lach</l><l>verbrunnen in der glût.</l><l n="2450">des wart betrûbet ir mût.</l><l>nû bin ich vil unfrô(,)</l><l>&lt; ôuwê&gt; sprach si,&lt; dîdô,</l><l>frouwe swester, edele wîb,</l><l>warumbe habet ir ûwern lîb</l><l n="2455">sus wunderlîche verloren?</l><l>ouwê, daz ich ie wart geboren.</l><l>daz ich von û sô verre quam</l><l>und ûr sô bôse ware nam,</l><l>daz mach ich iemer wole klagen,</l><l n="2460">wand ir ûch selbe habet erslagen</l><l>dorch eines mannes minne.</l><l>daz quam von unsinne.</l><l>ir mindet in zunmâzen:</l><l>dorch daz habt ir verlâzen</l><l n="2465">ûwern lîb und grôze êre.</l><l>daz mach ich wol klagen sêre.&gt;</l><l>annâ scrîte unde rief,</l><l>tobelîche sie lief</l><l>nâch dem kamerâre.</l><l n="2470">dô man daz mâre</l><l>in der borch wol vernam,</l><l>vile lûte dare quam,</l><l>die si wolden schouwen.</l><l>ritter unde frouwen</l><l n="2475">weinden vile sêre,</l><l>den si gût und êre</l><l>dâ bevoren hete getân.</l><l>done liez man dar in gân</l><l>nieman wan ir holden,</l><l n="2480">die si leschen solden.</l><l>ez was iedoch ze spâte.</l><l>dô worden sie ze râte,</l><l>dô si zesamene quâmen,</l><l>daz si daz pulver nâmen</l><l n="2485">von dem edelen wîbe,</l><l>von allem ir lîbe,</l><l>von fleische und von gebeine.</l><l>dô was si worden kleine,</l><l>doch si dâ vor wâre grôz,</l><l n="2490">ê si der minne missenôz.</l><l>daz pulver tâten si in ein vaz,</l><l>ein goldin rôre was daz.</l><l>dô nâmen si einen sark,</l><l>der was wert maneger mark,</l><l n="2495">die rôre legeten sie dar in.</l><l>dô het ir rât unde ir sin</l><l>ubel ende genomen,</l><l>dô si dar zû was komen.</l><l>ich sage û daz der sark was</l><l n="2500">ein prasem grûne alse ein gras,</l><l>wole meisterlîche ergraben.</l><l>mit goldînen bûchstaben</l><l>was ir name dâ gescriben,</l><l>wie si tôt was beliben.</l><l n="2505">die bûchstaben sprâchen sô:</l><l>&lt; hie liget frouwe dîdô,</l><l>diu mâre und diu rîche,</l><l>diu sich sô jâmerlîche</l><l>dorch minne zû tôde erslûch.&gt;</l><l n="2510">daz was wunderlîch genûch,</l><l>sô wîse sô si was.</l><l>do ne weste niht ênêas</l><l>nochn mohtes niht getrouwen,</l><l>daz si sich ir rouwen</l><l n="2515">sô ubile konde gemâzen,</l><l>daz sie sich solde lâzen</l><l>die minne bedwingen</l><l>zû sô freislîchen dingen.</l><l>dô was der hêre dannen</l><l n="2520">gevaren mit sînen mannen</l><l>verre ûf den hôhen sê.</l><l>daz scheiden tetim vile wê.</l><l>noch enwester des niet,</l><l>daz der vîant dâ geriet</l><l n="2525">der frouwen, daz si sich erslûch.</l><l>her was doch trûrech genûch</l><l>mit sînem ingesinde.</l><l>dô fûr her vor dem winde</l><l>ûf dem mere freissam,</l><l n="2530">unzer dâ ze lande quam,</l><l>dâ sîn vater begraben lach,</l><l>und quam rehte an den tach</l><l>dô sîn jârgezît was.</l><l>daz begienk ouch ênêas</l><l n="2535">harde hêrlîchen dâ.</l><l>an der nâhsten naht dar nâ</l><l>erschein ime der vater sîn.</l><l>&lt; ênêas&gt; sprach her&lt; sun mîn,</l><l>vernim, waz ich dir sagen wil,</l><l n="2540">und enmerkez niht zû einem spil.</l><l>sun, ez is dir gût vernomen,</l><l>dorch daz ich her ûf bin komen</l><l>ûz der helle ûf daz lant.</l><l>die gote habent mich gesant,</l><l n="2545">der niderste und der hôste.</l><l>ich quam dir her ze trôste</l><l>und sal dir gesagen al</l><l>swaz sô dir geschehen sal,</l><l>wie dû dîn dink salt ane vân</l><l n="2550">und wie ez dir sal ergân.</l><l>des saltû danken den goten,</l><l>die dirz bî mir hânt enboten,</l><l>daz si dîn niht vergâzen.</l><l>dû salt hie lâzen</l><l n="2555">ein teil dîner lûte.</l><l>nû schaffe daz noch hûte.</l><l>ênêas,( sprach her) sun mîn,</l><l>die dû weist daz si frome sîn</l><l>und die dir ze storme togen</l><l n="2560">und die dir gedienen mogen,</l><l>die kanstû wole erkennen,</l><l>die fûre mit dir hinnen.</l><l>die aber dar zû sint komen,</l><l>daz in daz alder hât benomen</l><l n="2565">beidiu sinne unde kraft,</l><l>die mache hie wonehaft</l><l>nâch dînen êren.</l><l>dune salt niht hinnen kêren</l><l>niwan nâch mînem râte</l><l n="2570">( al dunkez dich ze spâte,</l><l>du uberwindest al dîn arbeit</l><l>und gwinnest grôze rîcheit)</l><l>zû italjen in daz lant,</l><l>dar dich die gote hânt gesant:</l><l n="2575">dâ wirdest dû vil rîche.</l><l>dû mûst mich wârlîche</l><l>in der helle gesprechen ê,</l><l>ê du immer kumest uber sê:</l><l>des salt dû sîn vil gewis.</l><l n="2580">als dir vore gesaget is,</l><l>alsô sal ez dir ergân.</l><l>swaz dir enteile is getân,</l><l>des enwirt dir niht benomen,</l><l>dû salt vil wol dare komen.</l><l n="2585">ênêas,( sprach her) sun mîn,</l><l>desn mach ander rât sîn,</l><l>wandez wellent die gote.</l><l>nû volge ir gebote</l><l>unde alles ir willen:</l><l n="2590">var zû sibillen.</l><l>ze îcônjen is ir hûs,</l><l>niht enzwîvele dûs,</l><l>dû salt si wole vinden.</l><l>sie sal sich dîn underwinden</l><l n="2595">und sal dich geleiten</l><l>unde wol bereiten</l><l>zallen disen dingen</l><l>und sal dich wider bringen</l><l>lebendich unde wol gesunt.</l><l n="2600">aldâ getûn ich dir kunt</l><l>unde lâze dich gesehen</l><l>allez, daz dir sal geschehen</l><l>dir und dînen nâchkomen.</l><l>hâst dû die rede wol vernomen,</l><l n="2605">( sprach her) lieber sun mîn?</l><l>ichn mach niht langer hie sîn,</l><l>ez nâhet der hanencrât,</l><l>hie wider nis nehein rât.</l><l>daz ich dir gesaget hân, daz tû</l><l n="2610">und wis flîzich dar zû.</l><l>ênêas,( sprach her) lieber sun,</l><l>diz mûstû sicherlîche tûn</l><l>unde enwis des niht laz</l><l>und engedenke niht an daz,</l><l n="2615">daz ez dir angestlîchen stêt.</l><l>ich weiz daz ez dir wol irgêt</l><l>und sage dir die wârheit.</l><l>iedoch sô mûstû arbeit</l><l>lîden unde ungemach.&gt;</l><l n="2620">dô her daz wort volle sprach,</l><l>vile schiere her verswant</l><l>von sînen ougen zehant,</l><l>daz hern weste war er bequam,</l><l>dô diu rede ende nam.</l><l n="2625">dô der hêre ênêas</l><l>vernam waz diu rede was,</l><l>daz ez wesen mûste sô,</l><l>her was trûrich unde frô.</l><l>diu rede dûhte in gût</l><l n="2630">und getrôstem sînen mût:</l><l>dô her daz hete vernomen,</l><l>daz her wole solde komen,</l><l>dar her varen wolde,</l><l>und dâ gewinnen solde</l><l n="2635">rîchtûm unde gewalt,</l><l>des frowete sich der helt balt</l><l>und missetrôste sich des,</l><l>daz in sîn vater anchîses</l><l>zû der helle varen hiez,</l><l n="2640">wander daz ungerne liez.</l><l>her ne hetez niht getân,</l><l>iedoch sô mûste herz bestân.</l><l>dô dem hêren diu vart</l><l>zû der helle geboten wart,</l><l n="2645">daz dûhte in vile freissam.</l><l>dô her des morgens ûf quam</l><l>under sîn heimlîche man,</l><l>mit in her sprâchen began.</l><l>dô saget der hêre ênêas</l><l n="2650">al daz ime enboten was</l><l>sînen hergesellen,</l><l>wan die vart zer hellen</l><l>die versweich her unde hal,</l><l>daz ander sagete her in al</l><l n="2655">unde hetes ir rât</l><l>umbe alsô getâne tât.</l><l>geswâslîche unde stille</l><l>vernam her ir willen,</l><l>waz si des râten wolden</l><l n="2660">ob si dâ lâzen solden</l><l>die lûte die im ne tohten,</l><l>di gevehten niene mohten</l><l>und lîden grôz arbeit.</l><l>daz dûhte sie dô wîsheit,</l><l n="2665">daz her alsô tâte.</l><l>mit ir aller râte</l><l>irkôs her eine stat dâ</l><l>bî dem mere genûch nâ</l><l>und hiez si wole vesten</l><l n="2670">und gab sie den gesten,</l><l>dier dâ solde lâzen.</l><l>sie was wol zemâzen</l><l>beidiu veste unde wît.</l><l>zû der selber zît</l><l n="2675">gescûf der hêre sîne vart,</l><l>die ime ze angesten wart.</l><l>dô fûr der hêre ênêas</l><l>dâ frouwe sibille was.</l><l>dô her quam dâ her si vant,</l><l n="2680">dô hete der wîgant</l><l>angest dô her sie gesach</l><l>umb daz ich û sagen mach:</l><l>si was vil freislîche getân.</l><l>iedoch gienk her vor si stân,</l><l n="2685">her begonde si ane schouwen:</l><l>sine was einer frouwen</l><l>niht gelîch noch einem wîbe.</l><l>hern hete in allem sîme lîbe</l><l>nie niht solhes gesehen,</l><l n="2690">des wil ich an die lûte jehen,</l><l>die daz bûch hânt gelesen.</l><l>sie ne mohte niht wesen</l><l>egeslîcher dan si was.</l><l>diu frouwe saz antvas</l><l n="2695">in einem betehûs,</l><l>als uns saget virgiliûs</l><l>von ir al vor wâr.</l><l>grôz und grâ was ir daz hâr</l><l>und harde verworren,</l><l n="2700">daz wir wol sprechen torren,</l><l>als eines pharîdes mane.</l><l>und diu frouwe hete ane</l><l>vil unfrouwelîch gewant.</l><l>ein bûch hete si an ir hant,</l><l n="2705">dar ane saz si unde las.</l><l>dô gesach si ênêas.</l><l>her markte sie rehte.</l><l>mies lokkehte</l><l>hieng ir ûz den ôren.</l><l n="2710">sine mohte niht gehôren,</l><l>ezn wâre ob man ir riefe.</l><l>ir ougen stunden tiefe</l><l>under den ouchbrâwen</l><l>langen unde grâwen,</l><l n="2715">die dâr vore hiengen</l><l>und ir zû der nasen giengen.</l><l>grûwelîch was ir lîb.</l><l>ime enwart nie dehein wîb</l><l>alsô wunderlîche kunt.</l><l n="2720">swarz und kalt was ir der munt.</l><l>si saz in der gebâre,</l><l>alse ir leben wâre</l><l>ân aller slahte wunne.</l><l>die zene stunden ir dunne</l><l n="2725">und wâren ir lank unde gele.</l><l>ir was der hals und diu kele</l><l>swarz unde gerumphen.</l><l>si selbe was gescrumphen</l><l>in bôseme gewande.</l><l n="2730">ir arme unde ir hande</l><l>wâren âdern unde vel.</l><l>dô sie der helt snel</l><l>vile rehte besach,</l><l>dô bôt her ir gûten tach.</l><l n="2735">dô sin sprechen hôrde,</l><l>diu frouwe ime antworde</l><l>vile minnechlîchen wider</l><l>und hiez in bî ir sitzen nider.</l><l>ênêas der tete daz.</l><l n="2740">dô her bî ir gesaz,</l><l>dô sagete her ir rehte</l><l>sînen namen und sîn geslehte</l><l>und war her varen solde</l><l>und dorch welhe scholde</l><l n="2745">her zû zir dare quam.</l><l>dô si rehte vernam</l><l>sîne nôt und sînen willen,</l><l>dô antworde ime sibille.</l><l>sie sprach&lt; edel jungelink,</l><l n="2750">diz is ein angestlîch dink</l><l>daz dû hâst bestanden.</l><l>die dich dâ her sanden,</l><l>unser meister die gote,</l><l>bistû rehte ir bote</l><l n="2755">und wellent siz gebieten,</l><l>dune darft mich niht mieten,</l><l>ich wil mit dir dâ hin varen</l><l>unde wil dich wol bewaren</l><l>unde wider bringen</l><l n="2760">mit gnâdechlîchen dingen</l><l>lebende unde wol gesunt.</l><l>mir is der wech wole kunt,</l><l>ich bin ouch wîlen dar komen:</l><l>swaz sô ich dir mach gefromen,</l><l n="2765">des bin ich dir gereite.</l><l>ich tûn dir gut geleite.&gt;</l><l>ênêas sweich dô stille.</l><l>dô sprach aber sibille</l><l>&lt; nû ez alsô is getân,</l><l n="2770">daz dû die vart salt bestân</l><l>unde duz dorch nôt tûst,</l><l>ich sage dir waz dû haben mûst,</l><l>des dû enberen niht ne maht.</l><l>darumbe wis ernistaht,</l><l n="2775">des is dir nôt dazde alsô sîs.</l><l>dar zû hôret ein rîs:</l><l>mahtû daz gewinnen,</l><l>sô vare ich sament dir hinnen</l><l>zû der helle hin nider</l><l n="2780">und bringe dich aber her wider.</l><l>daz rîs is aber sô getân,</l><l>daz saltû wizzen âne wân,</l><l>ezn mûz dich nieman wîsen,</l><l>ez nis niht andern rîsen</l><l n="2785">an ir getât gelîche,</l><l>ir nis ein ertrîche</l><l>niewan daz eine.</l><l>ez is ze mâze kleine</l><l>unde is aber sô vast,</l><l n="2790">daz es nieman einen ast</l><l>abe mach gewinnen;</l><l>ezne mohte enginnen</l><l>der wâfene dehein,</l><l>der diu sunne ie beschein,</l><l n="2795">swie veste sô ez sî.</l><l>ich sage dir aber dâ bî,</l><l>is ez dir enteil getân,</l><l>daz ez dir wol sal ergân,</l><l>des dû hâst begunnen,</l><l n="2800">und es die gote gunnen,</l><l>sô saltuz wole vinden:</l><l>die soln dich senden</l><l>an die stat dâ ez is,</l><l>des saltû sîn vil gewis,</l><l n="2805">dâ sal ez dir wol werden:</l><l>dû salt ez ûz der erden</l><l>geziehen vile lîhte,</l><l>sô sal enalgerihte</l><l>rehte ein alsô getân</l><l n="2810">an der selben stat stân.&gt;</l><l>dô daz alsô geredet was,</l><l>dô solde der hêre ênêas,</l><l>der mâre und der wîse,</l><l>varen nâch dem rîse</l><l n="2815">alsez ime was geboten.</l><l>ein opher machete her den goten</l><l>zêren und ze holden,</l><l>daz siz im wîsen solden.</l><l>innechlîchen her sis bat.</l><l n="2820">dô sanden sie in an die stat</l><l>rehte dâ her ez vant.</l><l>dô zôch herz ûz mit der hant.</l><l>dô her daz hete getân,</l><l>ein anderz sach her dâ stân,</l><l n="2825">daz dem al gelîch was.</l><l>dô kêrde der hêre ênêas</l><l>wider zû sibillen.</l><l>dô hete er sînes willen</l><l>dâ erworben ein teil.</l><l n="2830">dô liezen sie ez an ein heil.</l><l>dô der helt lussam</l><l>zû sibillen wider quam</l><l>und er daz rîs brahte,</l><l>vil wole sie gedahte,</l><l n="2835">waz her haben solde,</l><l>wand sin leiten wolde</l><l>als einen ir lieben trût.</l><l>dô gab si ime ein krût</l><l>und gebôt im daz erz âze</l><l n="2840">unde es niht vergâze,</l><l>her fûre verre deste baz.</l><l>sibille ez ouch az,</l><l>alsô tete ênêas.</l><l>si sagetim daz ez gût was</l><l n="2845">wider den helleschen stank.</l><l>des sageter ir gnâd unde dank,</l><l>daz si in sô wol beriet,</l><l>daz ime enmohte geschaden niet</l><l>der ubil stank noch der rouch.</l><l n="2850">einer salben gab sim ouch,</l><l>gût unde tûre</l><l>wider dem hellefûre,</l><l>daz in niht dâ ne snite,</l><l>der sich bestriche dâ mite.</l><l n="2855">dô daz getân wart</l><l>und si beidiu zû der vart</l><l>gereit wâren unde gare,</l><l>daz swert daz hiez sie in bare</l><l>nemen under sîn gewant,</l><l n="2860">daz herz trûge an sîner hant.</l><l>si weste wole umbe waz.</l><l>diu frouwe hiez ez umbe daz,</l><l>daz herz mit im nâme,</l><l>so er in die helle quâme</l><l n="2865">in die vinsternisse,</l><l>daz her ime gewisse</l><l>dâ mite lûhten solde.</l><l>her tet als si wolde,</l><l>daz her des niht ne liez,</l><l n="2870">daz in diu frouwe tûn hiez.</l><l>alsô ez dô naht wart,</l><l>dô hûben sie sich an die vart.</l><l>den goten si sich bevâlen.</l><l>die vart sie dô hâlen</l><l n="2875">ir nâchgebûren.</l><l>dô si ein wîle gefûren</l><l>sint si sich ûz gehûben,</l><l>si quâmen zeiner grûben,</l><l>diu was wît unde lank.</l><l n="2880">freislîche sie stank,</l><l>sie was vinster unde tief.</l><l>ein brinnende wazzer drin lief,</l><l>ez viel tiefe in den grunt.</l><l>daz was sibillen wole kunt,</l><l n="2885">ez vorhte aber ênêas,</l><l>wandez ime unkunt was.</l><l>daz ne was dehein wunder.</l><l>her hôrde daz wazzer drunder,</l><l>daz bran unde krachete,</l><l n="2890">grôz wunder ez machete</l><l>unde starke nider flôz.</l><l>der rouch was dâ alsô grôz,</l><l>daz her dâ ne mohte niht gesehen.</l><l>al ne torste hers niht jehen,</l><l n="2895">iedoch vorhte im sêre</l><l>ênêas der hêre.</l><l>dô marcte sibille</l><l>vil wole sînen willen,</l><l>daz her im sêre forhte.</l><l n="2900">sie sprach, her ne dorhte</l><l>nehein angest haben dâ.</l><l>&lt; ez is hie vile nâ</l><l>an dem êrsten învare.</l><l>ich wil dir vile gare</l><l n="2905">sagen, wie ez hie stêt</l><l>umbe daz loch, daz hier in gêt:</l><l>ez is der helle învart.</l><l>al daz ie geboren wart</l><l>von manne und von wîbe,</l><l n="2910">sô si von diseme lîbe</l><l>zêrist gescheiden werden</l><l>hie obene an der erden,</l><l>arme unde rîche,</l><l>si mûzen algelîche</l><l n="2915">ze diseme loche în varen;</l><l>ez ne mach nieman bewaren,</l><l>ez stêt von anegenge sô.</l><l>des gerihtes phliget plûtô,</l><l>sîn is hie diu meisterschaft,</l><l n="2920">her behaldet hie die hêrschaft</l><l>und diu frouwe proserpîne,</l><l>diu alde winje sîne.&gt;</l><l>dô sibille daz gesprach,</l><l>dô gienk ez an daz ungemach.</l><l n="2925">sine wolde niht langer wesen dâ.</l><l>der hêre volgete ir nâ</l><l>al dâ si hine fûr.</l><l>diu vart wart ime vile sûr,</l><l>wande sie was freissam.</l><l n="2930">hern weste wier dar nider quam.</l><l>dô si wâren in dem tal,</l><l>do gesâgen si lûte âne zal,</l><l>die weinden unde liefen,</l><l>sie scriwen unde riefen,</l><l n="2935">beidiu man unde wîb.</l><l>naket was aller ir lîb.</l><l>si liefen vor unde wider</l><l>daz wazzer ûf unde nider,</l><l>daz dâ brinnende flôz.</l><l n="2940">ir ungemach was vile grôz</l><l>in dem vinstern walde.</l><l>si liden michil kalde</l><l>von îse und von snêwe.</l><l>die trachen und die lêwen</l><l n="2945">und die lintworme</l><l>die sûchten sie ze storme</l><l>und die lêbarde</l><l>mûten sie vil harde,</l><l>die si sêre bizzen.</l><l n="2950">daz fleisch si in zerizzen</l><l>und von dem beine nûgen.</l><l>si macheten in genûgen</l><l>blûtende wunden.</l><l>si mûsten zallen stunden</l><l n="2955">mit solher nôt werben,</l><l>sine mohten niht ersterben</l><l>dorch deheiner slahte nôt,</l><l>wande si wâren zer werlde tôt.</l><l>ir quâle was unendehaht.</l><l n="2960">si heten zallen zîten naht,</l><l>sine gewunnen nimmer tach.</l><l>dô daz ênêas gesach</l><l>die jâmerlîche wîze dâ,</l><l>dô frâgete her sâ</l><l n="2965">sibillen von den lûten,</l><l>waz daz mohte dûten.</l><l>sibille diu alde</l><l>si sagete ime balde,</l><l>daz daz sêle wâren,</l><l n="2970">die vor manegen jâren</l><l>sumelîche wâren dar komen,</l><l>den daz leben was benomen</l><l>von ir selber scholden</l><l>und dâ dolen solden</l><l n="2975">nôt unde arbeit,</l><l>unz es den meister dûhte zît,</l><l>daz man si fûrde uber den flût.</l><l>dô wart dem hêren sîn mût</l><l>beswâret von den armen,</l><l n="2980">die begonden in erbarmen.</l><l>dô her vernomen hete daz</l><l>dô quâmen si vore baz</l><l>sibille unde ir vartgenôz,</l><l>aldâ si wunder vile grôz</l><l n="2985">gesâgen und vernâmen.</l><l>do si an daz wazzer quâmen,</l><l>daz dâ heizet flêgetôn,</l><l>do gesach der anchîses son</l><l>daz im seltsâne was.</l><l n="2990">der mâre helt ênêas</l><l>gesach ein schif dar uber gân,</l><l>swarz und ubile getân,</l><l>zebrochen unde vile alt.</l><l>dar inne gesach der helt balt</l><l n="2995">einen egeslîchen vere,</l><l>der daz jâmerlîche here</l><l>uber daz wazzer fûrde.</l><l>starke her sich rûrde</l><l>beidiu naht unde tach,</l><l n="3000">daz hern saz noch enlach</l><l>und nimmer rûwe gewan.</l><l>ez was ein tûvel, niht ein man,</l><l>und was geheizen chârô.</l><l>dâ was maneger unfrô,</l><l n="3005">des her lutzil ware nam.</l><l>als er zû dem stade quam,</l><l>sô was dâ michel gedrank.</l><l>der schaltboum der was lank,</l><l>den her an sîner hande trûch.</l><l n="3010">die sêle her dâ mite slûch,</l><l>her gab in manegen sêren stôz,</l><l>want der schaltboum was grôz,</l><l>glûjende stahelîn.</l><l>dâ mit stûrder daz schif sîn.</l><l n="3015">swarz wârn im die hande.</l><l>vil wole er die erkande,</l><l>die her dâ lâzen solde;</l><l>dier aber uber fûren wolde,</l><l>die nam her balde dar an,</l><l n="3020">die andern stiez her hin dan,</l><l>her gab in manegen sêren slach.</l><l>dô daz ênêas gesach,</l><l>dô frâgete der trojâre</l><l>sibillen, waz daz wâre.</l><l n="3025">si sprach&lt; ich sage dir rehte</l><l>von dem gûten knehte,</l><l>der daz schif stûret.</l><l>die her dâ uber fûret</l><l>und in daz schif lâzet gân,</l><l n="3030">die habent die bûze getân,</l><l>diu in hie gesetzet was,</l><l>daz merke frunt ênêas.</l><l>die ander dier dâ wider slât</l><l>und in daz schif niht enphât</l><l n="3035">unde freissam ane siht,</l><l>sine habent sô vil getân niht</l><l>daz si noch uber mûzen,</l><l>ê sie noch baz gebûzen.&gt;</l><l>dô beschouwete ênêas</l><l n="3040">wie getân der verje was,</l><l>her markte in rehte.</l><l>rûch lockehte</l><l>was im aller sîn lîb.</l><l>her hazete man unde wîb,</l><l n="3045">alser si alle wolde erslân.</l><l>sîn houbet was ime getân</l><l>als eime lêbarde.</l><l>sîn ougen brunnen harde</l><l>gelîch einem fûre.</l><l n="3050">her was ungehûre</l><l>hinden unde vorne.</l><l>scharf alse dorne</l><l>wâren sîn oucbrâwen</l><l>unde scharf sîn clâwen</l><l n="3055">an fûzen unde an handen.</l><l>alle die in erkanden</l><l>die vorhten in dorch nôt.</l><l>die zene wâren ime alrôt</l><l>unde lank unde grôz.</l><l n="3060">her was ein grûlîch vartgenôz.</l><l>sûr was ime der munt,</l><l>her het ein zagel als ein hunt.</l><l>egislîch was sîn gebâre.</l><l>ênêas der mâre</l><l n="3065">vorhte in dô her in gesach,</l><l>des man wol getrouwen mach.</l><l>dô sprach der trojân</l><l>&lt; soln wir an daz schif gân?&gt;</l><l>&lt; jâ wir&gt; sprach sibille,</l><l n="3070">&lt; swîch dû aber stille</l><l>unde ensprich neheine wîs.</l><l>gib mir daz rîs,</l><l>daz ich dich wîse, daz tû!&gt;</l><l>dô gienk si deme stade zû.</l><l n="3075">dô der hêre ênêas</l><l>dar nâher komen was</l><l>unde zû dem schiffe gienk,</l><l>ubillîche in enphienk</l><l>der ubile schalk chârô.</l><l n="3080">ze ime sprach her alsô</l><l>&lt; waz mannes is daz sô getân,</l><l>der in daz schif wil gân?</l><l>ich wil ez gerne bewaren,</l><l>ichn lâze in niht her uber varen</l><l n="3085">in mînes meisters rîche.</l><l>hern quam mennislîche</l><l>nie nieman dorch unser gût.</l><l>ich ne wil niht daz ir tût</l><l>als phôcus, demz sô wol ergienk,</l><l n="3090">dêr unsern portenâre vienk</l><l>unde fûrde in hinnen.</l><l>ich sal in baz erkennen</l><l>den ich hie uber fûre.</l><l>diz schif wirt im tûre</l><l n="3095">die wîle ich ez mach bewaren.</l><l>her was ouch wîlen gevaren</l><l>orpheus der mâre,</l><l>der gute harphâre,</l><l>her wolde hie holn sîn wîb,</l><l n="3100">darumbe hete er sînen lîb</l><l>selbe vil nâch verlorn.</l><l>mir is diu rede vil zorn.</l><l>dune wellest dich versinnen</l><l>und varest schiere hinnen,</l><l n="3105">dir wirt lîhte ein slach,</l><l>daz dir der rukke brechen mach.&gt;</l><l>dô sprach sibille</l><l>&lt; chârô, nû swîch stille,</l><l>lâ dîn ubil rede stân,</l><l n="3110">her mûz wol in daz schif gân:</l><l>ez is der hêre ênêas.</l><l>ich sage dir wer sîn vater was:</l><l>der alde trojâr anchîses,</l><l>ze deme her her komen is</l><l n="3115">mit geleite und mit gebote</l><l>unser obersten gote,</l><l>unde die hie nidere</l><l>sprechent dar niht widere.</l><l>fûre uns uber unde swîch!&gt;</l><l n="3120">dô liez sin sehen daz zwîch,</l><l>daz rehte warzeichen.</l><l>dô begonder smeichen,</l><l>dô her des zwîges wart gewar,</l><l>dô kêrde her daz schif dar,</l><l n="3125">beidiu her si dran nam.</l><l>dô ênêas drin quam,</l><l>dô was daz schif sô getân</l><l>als ez iezû solt undergân.</l><l>des wart getrûbet sîn sin.</l><l n="3130">dâ was michel jâmer in,</l><l>von sêlen michel gedrank,</l><l>von dem beche grôzer stank.</l><l>der angest was dâ vile grôz.</l><l>daz wazzer, daz dâ in flôz,</l><l n="3135">daz wiel unde brande.</l><l>doch quâmen sie ze lande</l><l>mit sorgen vile starken</l><l>und giengen ûz der barken.</l><l>dô gesach aber ênêas</l><l n="3140">daz im seltsâne was,</l><l>her gesach sêle mit den scharen,</l><l>die dâ uber wâren gevaren,</l><l>dô sie daz lant geviengen,</l><l>daz si zeinem flûme giengen</l><l n="3145">unde trunken al dar zô.</l><l>sibillen frâgete her dô,</l><l>dorch welhiu dink si tâten daz.</l><l>si sprach&lt; ich sage dir umbe waz:</l><l>ez heizet oblîvîô</l><l n="3150">und is geschaffen alsô,</l><l>sô si dâ getrinken,</l><l>sone kunnen sie gedenken</l><l>grôz noch kleine,</l><l>der dinge neheine,</l><l n="3155">der in geschehen was dâ bevoren:</l><l>die gedanke habent sie verloren.&gt;</l><l>sibille sprach aber dô</l><l>dem hêren ênêase zô</l><l>&lt; ênêas, dû bist komen</l><l n="3160">dâ dir wênich mach gefromen</l><l>dîn mennislîcher list.</l><l>diu stat dâ dû inne bist</l><l>is rehte der art,</l><l>dune quâme nie in dirre vart</l><l n="3165">in sô grôze vinsternisse</l><l>( sprach diu prophêtisse),</l><l>dar dû nû schiere komen salt.</l><l>ênêas helt balt,</l><l>dâ nis deheiner slahte lieht.</l><l n="3170">doch missetrôste dich nieht,</l><l>ich sal dich geleiten</l><l>und vil wol bereiten</l><l>alles des dîn herze gert.</l><l>zûch her vore dîn swert</l><l n="3175">und merke, wie ich vore vare,</l><l>unde trach dîn swert al bare</l><l>unde lûhte dir dâ mite.</l><l>ich weiz wol allen den site</l><l>von diseme hellerîche.</l><l n="3180">volge mir wîslîche,</l><l>wande des is dir nôt.&gt;</l><l>dô tete her als si ime gebôt.</l><l>dô si gesprochen hete daz,</l><l>dô fûren sie vore baz</l><l n="3185">dâ si wunder vil vernâmen.</l><l>zû der porten sie quâmen</l><l>dar nâch in korzen stunden.</l><l>cerberum si funden</l><l>der helle portenâre.</l><l n="3190">ênêas der mâre</l><l>vorhte in dô her in gesach,</l><l>wander sô tobelîchen lach.</l><l>hern wolde im niht nâher gân.</l><l>dô was her sô freislîche getân,</l><l n="3195">daz ir ez niht geloubet.</l><l>her hete driu houbet</l><l>grôz und egislîche.</l><l>her sach sô freislîche,</l><l>im was diu porte bevolen.</l><l n="3200">sîn ougen glûten sam die kolen,</l><l>daz fûre im ûz dem munde flouch</l><l>und ubil stinkende rouch</l><l>ûz der nasen und ûz den ôren,</l><l>als ir wole moget hôren.</l><l n="3205">wie stark und wie heiz her was?</l><l>daz sibille und ênêas</l><l>sich von der hitze brûten.</l><l>die zene ime glûten</l><l>als daz îsen in dem fûre:</l><l n="3210">her was vil ungehûre</l><l>des tûveles galle;</l><l>her was rûch betalle,</l><l>her ne was doch sô rûch niht,</l><l>als ander tier diu man gesiht,</l><l n="3215">niwan als ich û sagen sal.</l><l>sîn lîb was im bewassen al</l><l>mit nateren und mit slangen,</l><l>mit korzen und mit langen,</l><l>mit grôzen und mit kleinen,</l><l n="3220">an armen unde an beinen,</l><l>an handen unde an fûzen.</l><l>nû wir ez sagen mûzen,</l><l>wande wirz an den bûchen lesen,</l><l>daz die nagele solden wesen,</l><l n="3225">daz wâren clâwen vile scharf.</l><l>den schûm her ûz dem munde warf</l><l>heiz und bitter unde sûr.</l><l>her is ein ubil nâchgebûr.</l><l>der helle torwarde</l><l n="3230">der zornde vile harde,</l><l>dô her die menschen gesach.</l><l>niht langer her ne lach,</l><l>zornlîche her ûf sprank.</l><l>sîn âdem freislîche stank,</l><l n="3235">wîte ginete im der munt.</l><l>her was gestalt alsam ein hunt</l><l>hinden unde vorne.</l><l>her strûbete sich vor zorne.</l><l>die nateren und die slangen,</l><l n="3240">da her mite was bevangen,</l><l>si bliesen unde gullen,</l><l>freislîche si bullen,</l><l>sô daz diu helle erwagete,</l><l>und als der tûvel jagete,</l><l n="3245">grôzlîch daz gescrei was.</l><l>dô ervorhte sich ênêas</l><l>unde rou in diu vart.</l><l>schiere des geware wart</l><l>sibille diu wîse.</l><l n="3250">sie sprach vile lîse</l><l>solhiu wort in ir munt,</l><l>daz her sâ zû der stunt</l><l>alsô vaste enslief,</l><l>daz her ne grein noch enrief</l><l n="3255">cerberus der arge</l><l>und alle sîne warge,</l><l>die an ime hiengen.</l><l>in die porte si giengen</l><l>der hêre unde sibille.</l><l n="3260">cerberus gelach stille</l><l>gewunden alse ein schîbe.</l><l>dâ liezen si in belîben.</l><l>dô daz alsô ergangen was,</l><l>daz sibille und ênêas</l><l n="3265">in die porte quâmen,</l><l>als wir ê vernâmen,</l><l>zû den selben stunden</l><l>vile sie dâ vunden</l><l>lûterlîcher kinde</l><l n="3270">vor der helle an einem ende,</l><l>da di mûder wâren mite tôt.</l><l>sie liden michel nôt,</l><l>si scriren vile sêre.</l><l>ênêas der hêre</l><l n="3275">micheln jâmer ir gewan,</l><l>dô her merken began,</l><l>wie jâmerlîche si sâgen</l><l>und wie freislîche si lâgen</l><l>beidiu nacket unde blôz;</l><l n="3280">der jâmer dûhte in vile grôz.</l><l>dô her daz wunder dô vernam</l><l>unde vore baz quam,</l><l>ênêas der wîgant</l><l>michel here her dô vant,</l><l n="3285">die tôt wârn von minnen.</l><l>dâ mûste her erkennen</l><l>froun dîdônen die rîchen,</l><l>diu sich sô jâmerlîchen</l><l>dorch sînen willen hete erslagen.</l><l n="3290">ir schaden wolder klagen,</l><l>trûrechlîche sach hers an.</l><l>mit dem houbet wankte si hin dan,</l><l>sine wolden niht ane sehen;</l><l>daz irz solde geschehen,</l><l n="3295">daz rou si vile sêre</l><l>und dûhte si unêre.</l><l>dô si vernomen heten daz,</l><l>dô fûren si vore baz,</l><l>die vart liezens an ein heil.</l><l n="3300">sie funden der ein michel teil,</l><l>die tôt wârn dorch ritterschaft;</l><l>vil grôz was der geselleschaft.</l><l>dâ was der kunich adrastus,</l><l>polinîces und tydêus</l><l n="3305">ypomedôn und partonopeus,</l><l>amphîorâs und canepeus,</l><l>die ze thêbîs den lîb verloren</l><l>und den tôt dâ erkoren.</l><l>ouch vander dar nâ</l><l n="3310">der troiâre vile dâ,</l><l>die von sîme lande,</l><l>di er alle wole erkande.</l><l>dâ was der kunich prîamûs</l><l>und der kûne trôilûs,</l><l n="3315">pârîs unde hectôr</l><l>und der wîse anthênôr</l><l>und der hovesche athamas.</l><l>harde vile der was,</l><l>der ich genennen niene mach.</l><l n="3320">dô si ênêas gesach,</l><l>dô schamete her sich sêre:</l><l>ez dûhtin unêre</l><l>daz her von in gescheiden was,</l><l>der herzoge ênêas,</l><l n="3325">von frunden und von mâgen,</l><l>die dâ erslagen lâgen</l><l>in troie der wîten.</l><l>zû den selben zîten</l><l>quam ênêas der wîgant,</l><l n="3330">dâ her der criechen vile vant,</l><l>die troie zebrâchen</l><l>unde ir laster râchen.</l><l>vil erkandir ênêas.</l><l>ich wil û sagen wer dâ was.</l><l n="3335">menelaus und tytides,</l><l>agamemnôn und achilles,</l><l>und der fromige aiax</l><l>und der junge protesilax.</l><l>den erkande wol ênêas,</l><l n="3340">wander her der êrste was,</l><l>der vor troie erschlagen wart.</l><l>des gnôz her der herevart.</l><l>der criechen her dâ vile vant.</l><l>dô sach her zer winstern hant.</l><l n="3345">eine grôze borch stân,</l><l>diu was vil egislîche getân,</l><l>sô si von rehte solde sîn.</l><l>diu mûre was îsenîn</l><l>und glûte vone fûre;</l><l n="3350">sie was ungehûre.</l><l>ein wazzer dar ûz flôz</l><l>brinnende vile grôz,</l><l>daz dâ flêgetôn hiez.</l><l>unreine was sîn fliez,</l><l n="3355">ez was der hellische flûm:</l><l>harde wît was sîn rûm.</l><l>dô ênêas dar nâher quam,</l><l>micheln jâmer her vernam</l><l>und grôz weinen in der stat.</l><l n="3360">froun sibillen her dô bat,</l><l>diu in dar geleite,</l><l>daz sin des bereite</l><l>umbe die borch mâre,</l><l>waz volkes daz wâre,</l><l n="3365">daz dâ klagete unde weinde,</l><l>unde waz daz jâmer meinde,</l><l>daz her dâr inne hôrde.</l><l>diu frouwe im antworde,</l><l>oberz wizzen wolde,</l><l n="3370">daz siz im sagen solde.</l><l>dô sprach diu prophêtisse</l><l>&lt; ich wil dir sagen gewisse,</l><l>ênêas geselle,</l><l>daz is diu rehte helle,</l><l n="3375">alsô dû gesehen maht.</l><l>dâ is immer inne naht,</l><l>dâ ne wart nie tach</l><l>noch niemer werden mach.</l><l>wie wol ich daz erkenne,</l><l n="3380">dâ sint die sêle inne</l><l>mit vil maneger arbeit,</l><l>daz dir die wârheit</l><l>weder wîb noch man</l><l>gesagen mach noch enkan</l><l n="3385">daz hundert tûsendeste teil.</l><l>sie hânt michel unheil,</l><l>die dar inne mûzen sîn.</l><l>daz wirt in dicke wole schîn</l><l>immer ze allen stunden</l><l n="3390">under den hellehunden.</l><l>der dâ wirt is ze hûs</l><l>der heizet râdamantûs.</l><l>den sêlen her vil wê tût;</l><l>gnâde und aller slahte gût</l><l n="3395">is in vile tûre,</l><l>si brinnent in dem fûre</l><l>mit tage und mit nahte.</l><l>ir quâle is maneger slahte,</l><l>ir fûre is âne lieht</l><l n="3400">unde nis gelîch nieht</l><l>irdischeme fûre;</l><l>ez is ungehûre</l><l>und brinnet grimmechlîche.</l><l>daz fûre in ertrîche</l><l n="3405">is als wazzer dar wider.</l><l>si vallent ze allen zîten nider</l><l>in daz abgrunde.</l><l>si mûzen ir sunde</l><l>arnen vile sêre</l><l n="3410">immer und immer mêre</l><l>beidiu tach unde naht.</l><l>ir klage is unendehaht,</l><l>( sie ne habent deheinen trôst,</l><l>daz si iemer werden erlôst</l><l n="3415">ûz der misselîcher nôt.</l><l>dar inne lebet der tôt</l><l>iemer âne ende.</l><l>quâle und missewende,</l><l>vehten unde strîten</l><l n="3420">is dâ zallen zîten</l><l>unde koln und niht ersterben.</l><l>alle die daz erwerben</l><l>oben ûf der erden,</l><l>die dar geworfen werden,</l><l n="3425">mit schanden mûzen sie sich schamen,</l><l>wande si habent beide ensamen</l><l>arbeit unde ungemach,</l><l>daz dâ nie ne gebrach</l><l>und nimmer ende geschiht.</l><l n="3430">sone stêt ez umbe den menschen niht:</l><l>swenne sô ez sô stêt,</l><l>daz ime ein angest zû gêt ende ein ovele geheit ende he dat warlike weit</l><l>None und ubiln geheiz lîden mûz,</l><l>der sorgen wirt ime bûz,</l><l n="3435">als her des smerzen entsebet,</l><l>wande im daz ungemach gebet</l><l>einen anderen mût;</l><l>als ez dem fleische wê tût,</l><l>und ime unsanfte wirt getân,</l><l n="3440">sô mûz diu angest zergân</l><l>des smerzen mit dem leide:</l><l>dise habent aber beide</l><l>den smerzen mit den sorgen</l><l>den âbent und den morgen)</l><l n="3445">in dem abgrunde,</l><l>daz dirz gesagen kunde</l><l>nieman in ertrîche</l><l>der lebet mennislîche,</l><l>als ich dir ez sagen mach</l><l n="3450">und als ichz selbe gesach,</l><l>wande ich dare komen bin.</l><l>mich hete gefûret dar in</l><l>diu frouwe tîsiphône:</l><l>daz ir mîn trohtîn lône,</l><l n="3455">daz sie mich dannen brahte!</l><l>wie dicke ich sint gedahte</l><l>des wunders daz ich dâ vernam:</l><l>ich was frô deich dannen quam.&gt;</l><l>si sprach&lt; ênêas vartgenôz,</l><l n="3460">daz jâmer is vile grôz,</l><l>daz ich dâ inne gesach,</l><l>daz ich gesagen niene mach</l><l>die nôt die ich dâ vant,</l><l>dâ der wirt râdamant</l><l n="3465">die sêle jâmerlîche quelet.</l><l>dicke her in vore zelet</l><l>ir missetâte.</l><l>frû unde spâte</l><l>ir schande er in verwîzet.</l><l n="3470">der bôsheit her sich flîzet</l><l>der schalk râdamantûs.</l><l>dâ inne sitzet ouch tantalûs</l><l>in eime wazzer unz an die kelen</l><l>und mûz iedoch vor dorste quelen,</l><l n="3475">swie her in dem wazzer sî,</l><l>daz sînem munde is vile bî</l><l>und im sô nâhen flûzet:</l><l>des her doch niht genûzet.</l><l>vor hunger lîdet her grôze nôt,</l><l n="3480">daz her gerner wâre tôt</l><l>beidiu naht unde tach,</l><l>wander sterben niene mach.</l><l>mit quâlen mûz her werben,</l><l>wan mohte her ersterben,</l><l n="3485">ez wâre im lieber tûsent stunt.</l><l>im hanget vor sînen munt</l><l>ephel und ander spîse,</l><l>und alser vile lîse</l><l>mit dem munde hin nâch vât,</l><l n="3490">sô verre ez hin danne gât,</l><l>daz hers gewinnen niene mach.</l><l>des hât der naht unde tach</l><l>vile michel arbeit.</l><l>her weiz wol die wârheit,</l><l n="3495">daz her ne mach niht genesen.</l><l>dâ bî martert man die resen,</l><l>den man ouch vil wê tût,</l><l>die dorch ir ubermût</l><l>ze himele stîgen wolden</l><l n="3500">und die gote enterben solden</l><l>und verstôzen mit gewalt;</l><l>der iegelîch sîn engalt.</l><l>si stihten michel wunder.</l><l>dâ was einer under,</l><l n="3505">der des wolde wânen,</l><l>daz her dîanen</l><l>ze wîbe solde gewinnen</l><l>und sin solde minnen,</l><l>der was geheizen tîtîûs.</l><l n="3510">den quelet râdamantûs</l><l>mit wunderlîchen dingen:</l><l>her liget ruckelingen</l><l>der arme verlorne.</l><l>ûf sîner brust vorne</l><l n="3515">sint gîre gesezzen,</l><l>die im sîn herze ezzen</l><l>immer zallen zîten.</l><l>starke sie strîten</l><l>obe der wunden,</l><l n="3520">daz sis ze keinen stunden</l><l>nimmer vergezzent.</l><l>al daz sie sîn gezzent</l><l>daz wesset al zehant wider.</l><l>her liget verre hin nider</l><l n="3525">unde quelet vil sêre,</l><l>des im nimmer mêre</l><l>nie ne sal werden bûz.</l><l>die marter her dolen mûz.</l><l>sîn quâle is im endelôs.</l><l n="3530">daz screib allez mînôs,</l><l>der sich des underwant,</l><l>daz herz mit lôze bevant</l><l>mit listechlîchen dingen</l><l>al besunderlingen</l><l n="3535">die wîze von der helle,</l><l>die nieman mohte erzellen,</l><l>None daz sim iemer an der erden</l><l>alle kunt mohten werden.&gt;</l><l>dô daz allez was getân,</l><l n="3540">dô liezen sie die helle stân</l><l>zû der winsteren hant,</l><l>dâ der schalk râdamant</l><l>selbe inne wirt was.</l><l>sibille unde ênêas</l><l n="3545">giengen allez vore baz.</l><l>sibille gebôt ime daz,</l><l>daz herz rîs dâ lieze</l><l>und tâte als sin hieze.</l><l>als diu frouwe daz gesprach,</l><l n="3550">daz rîs her in die erde stach,</l><l>an die wegescheide.</l><l>dô volgeten si beide</l><l>der zesewen strâzen.</l><l>daz rîs hiez sin dâ lâzen,</l><l n="3555">daz her sich dâ bekande,</l><l>alser wider wande</l><l>undez dâ nâme,</l><l>sô her wider quâme,</l><l>als alle die heten getân,</l><l n="3560">die dâ solden vore gân.</l><l>her tet alse sie in bat.</l><l>dô quâmen sie an eine stat,</l><l>dâ ez vile schône was,</l><l>dâ vant der hêre ênêas</l><l n="3565">sînen vater anchîsen</l><l>den alden und den wîsen.</l><l>des frowete sich der wîgant.</l><l>diu stat, dâ hern inne vant</l><l>und dâ her in ouch liez,</l><l n="3570">ich sage û wie diu hiez:</l><l>elysîî gevilde.</l><l>dâ vant der helt milde</l><l>zierheit maneger slahte,</l><l>daz nieman konde gahten.</l><l n="3575">dô her ze sînem vater gienk,</l><l>minnechlîche er in enphienk,</l><l>her hiez in willekomen sîn.</l><l>&lt; ênêas&gt; sprach her,&lt; sun mîn,</l><l>ich sage dir die wârheit:</l><l n="3580">daz dû dise arbeit</l><l>dorch mînen willen hâst getân,</l><l>des sal ez dir vil wole ergân</l><l>beidiu zêren und ze fromen,</l><l>daz dû here bist komen</l><l n="3585">von unser meister gebote.</l><l>ez habent dir die gote</l><l>dorch fruntschaft gegunnen,</l><l>dû hâst der mite gewunnen</l><l>ir aller holde.&gt;</l><l n="3590">kussen her in wolde.</l><l>&lt; nein&gt; sprach her,&lt; sun mîn,</l><l>des ne mach niet sîn,</l><l>daz mich ieman berîne:</l><l>swie fleischlîch ich schîne,</l><l n="3595">ichn bin doch niwan ein geist,</l><l>als dû selbe wole weist.&gt;</l><l>dô hern berihtet hete des,</l><l>dô leite in anchîses</l><l>an ein wazzer daz dâ flôz</l><l n="3600">scône unde niht ze grôz,</l><l>lûter unde reine.</l><l>edile gesteine</l><l>was aller der grunt.</l><l>aldâ teter ime kunt</l><l n="3605">unde liez in gesehen</l><l>allez daz im solde geschehen:</l><l>rouwe unde wunne</l><l>und allez sîn kunne,</l><l>daz sint von ime quam,</l><l n="3610">und wie getân ende ez allez nam</l><l>umb in und sîn geslehte.</l><l>her zeigete ime rehte</l><l>die storme, die her sint vaht,</l><l>und wie her wart wonehaht</l><l n="3615">in itâlischeme rîche,</l><l>dâ her sich manlîche</l><l>mit angesten berihte</l><l>unde die borch stihte.</l><l>die zeiget her im ouch,</l><l n="3620">daz her dar an niht ne louch.</l><l>zaller êrst albâne,</l><l>ein borch wol getâne,</l><l>und manege ander dar nâ.</l><l>sînen sun zeigt her im dâ,</l><l n="3625">der dannoch ungeboren was.</l><l>den sach gerne ênêas.</l><l>daz was ein seltsâne dink.</l><l>&lt; sihestû jenen jungelink,</l><l>der dort stêt mit deme spere?</l><l n="3630">dorch den fûrd ich dich here,</l><l>den mahtû gerne erkennen,</l><l>den sal von dir gewinnen</l><l>diu schône lavîne,</l><l>diu junge winje dîne,</l><l n="3635">des salt dû sîn vil gewis.</l><l>der kunich der ir vater is</l><l>der is geheizen latîn.</l><l>silviûs sal her genant sîn</l><l>dâ obene ûf der erden</l><l n="3640">und sal geboren werden</l><l>in einer wiltnisse:</l><l>daz wizzest vil gewisse.</l><l>sun, hâstû wol vernomen?</l><l>von silviô sal ein helt komen,</l><l n="3645">der silviûs enêas heizen sal.</l><l>der sal dir gelîchen al</l><l>an hûte unde an hâre</l><l>( daz sage ich dir zewâre),</l><l>von siten und von sinnen,</l><l n="3650">der sal ein sun gewinnen,</l><l>der sal heizen ênêas,</l><l>der dir bescheret was</l><l>uber manich jâr hie bevoren.</l><l>von ime soln werden geboren</l><l n="3655">in sîneme geslehte</l><l>die mâren gûten knehte,</l><l>vil gewaldech alle ensamen,</l><l>und gewinnent kunechlîchen namen.</l><l>daz merke( sprach her), sun mîn,</l><l n="3660">rômulûs sal der eine sîn,</l><l>der mâre und der rîche,</l><l>der vil gewaldechlîche</l><l>daz rîche sal berihten</l><l>und sal rôme stihten</l><l n="3665">und sal ir sînen namen geben.</l><l>der sal vil hêrlîche leben,</l><l>wand rôme houbetstat wesen sal</l><l>in der werlde uberal.</l><l>des mahtû haben wunne,</l><l n="3670">daz die von dîme kunne</l><l>die werlt soln bedwingen</l><l>mit meisterlîchen dingen.</l><l>sô michel wirt ir kraft,</l><l>daz si gemachent zinshaft</l><l n="3675">diu lant alliu gelîche</l><l>ze rômescheme rîche.&gt;</l><l>anchîses sprach aber dô</l><l>sînem lieben sune zô</l><l>&lt; ênêas sun mîn,</l><l n="3680">des mahtû wole frô sîn,</l><l>daz dû hie hâst vernomen,</l><l>daz dîn kunne sal komen</l><l>ze alsô grôzen êren.</l><l>nû saltû hinnen kêren</l><l n="3685">zû den dînen mannen.</l><l>als dû geverest dannen,</l><l>sô kumestû vil gereite</l><l>uber daz mere breite</l><l>( sprach der alde anchîses).</l><l n="3690">sun, gedenke vil wol des,</l><l>daz ich dich wîse:</l><l>û sal aver diu spîse</l><l>ein teil tûre werden,</l><l>êr ir komet zer erden</l><l n="3695">jenehalb uber mere,</l><l>sô daz dû und dîn here,</l><l>die helide wol vermezzen,</l><l>dorch nôt solt ir ezzen</l><l>ûwer schuzeln ûf ûwerm tische,</l><l n="3700">alse fleisch unde vische</l><l>und als ander lîbnar.</l><l>und swenne sô dû kumest dar,</l><l>sun, dâ dû diz getûst,</l><l>sô bistû dâ dû wonen mûst</l><l n="3705">und ze dînem ende blîben.</l><l>swer dich dâ wil vertrîben,</l><l>des saltû dich vil wole erweren</l><l>unde dînen lîb generen</l><l>unde doch mit arbeiten.</l><l n="3710">dîn dink saltû wol bereiten</l><l>manlîche dar nâ</l><l>unde vesten dich dâ</l><l>sô dû aller beste maht;</l><l>daz is dir gût bedaht.&gt;</l><l n="3715">anchîses sweich dô stille.</l><l>ênêas und sibille</l><l>urloub ze ime nâmen.</l><l>schiere sie dô quâmen</l><l>ûz der helle hine wider</l><l n="3720">dannen si wârn gevaren nider</l><l>mit tage und mit nahte.</l><l>dô sin hin wider brahte,</l><l>dâ sîne man wâren,</l><l>die sîn ungerne enbâren,</l><l n="3725">mit urloub sie von ime schiet,</l><l>alsus saget uns daz liet.</l><l>der hêre unde sîn here</l><l>fûren dô uber mere</l><l>dar si gelucke sande.</l><l n="3730">dô quâmen sie ze lande,</l><l>da diu tiber in daz mere gêt,</l><l>dâ noch montalbâne stêt.</l><l>die hiez her dô vesten.</l><l>mit den mûden gesten</l><l n="3735">gienk her ûz an daz lant.</l><l>den gemach, den her dâ vant,</l><l>nam frôlîche</l><l>ênêas der rîche</l><l>und sîne vartgenôze</l><l n="3740">lutzel unde grôze.</l><l>niht langer sie ne beiten,</l><l>ir ezzen sie gereiten,</l><l>so si aller beste mohten dô</l><l>und giengen sitzen dar zô.</l><l n="3745">dô si wâren gesezzen</l><l>unde solden ezzen</l><l>frôlîch als si tâten,</l><l>alsez was berâten</l><l>do si an daz lant quâmen,</l><l n="3750">daz brôt sie dô nâmen</l><l>unde legetenz ûf ir schôz.</l><l>des dwank sie der hunger grôz,</l><l>den sie heten erliden.</l><l>von dem brôte sie sniden</l><l n="3755">schuzeln vile reine,</l><l>grôze unde kleine,</l><l>do si sich gemacheten dar zô;</l><l>dar ûf legeten sie dô</l><l>ir fleisch unde ir vische.</l><l n="3760">sine heten ander tische</l><l>niwan ir knie unde ir bein.</l><l>daz gemarkte ir dehein</l><l>aller der die dâ sâzen.</l><l>dô sie daz fleisch gâzen,</l><l n="3765">die schuzzeln âzen sie dar nâ.</l><l>daz gemarkte schiere dâ</l><l>ascânjûs der jungelink.</l><l>&lt; diz is ein hoveslîch dink,&gt;</l><l>sprach ênêases sun,</l><l n="3770">&lt; waz welt ir des tûn?</l><l>des ne wil ich niht vergezzen,</l><l>daz wir unser schuzeln ezzen.</l><l>( daz sprach her dorch sînen spot)</l><l>wil mir mîn meister got</l><l n="3775">sô gehelfen hinnen,</l><l>daz ich noch hûs gewinne,</l><l>sô wil ichz gerne zellen</l><l>zeime bîspelle</l><l>her nâch uber lank,</l><l n="3780">daz uns diu nôt dar zû dwank,</l><l>daz wir unser schuzeln âzen,</l><l>daz ne wil ich niht lâzen.&gt;</l><l>daz gehôrde ênêas,</l><l>daz im vile lieb was.</l><l n="3785">harde frowete her sich des.</l><l>her sprach&lt; mîn vater anchîses</l><l>der sagete mir diz rehte</l><l>und sprach, daz ichs gedehte</l><l>unde ez wol vernâme,</l><l n="3790">ob ich immer dare quâme,</l><l>da ich mîne schuzeln âze,</l><l>daz ich des niht vergâze,</l><l>daz wir dâ blîben solden.</l><l>nû sîn wir dâ wir wolden.</l><l n="3795">ich hân ez rehte vernomen,</l><l>wir sîn in daz lant komen,</l><l>des wir lange haben gegert.</l><l>die gote habent uns des gewert,</l><l>des wir si lange bâten,</l><l n="3800">si scholen uns noch berâten.&gt;</l><l>dô her geredete alsô,</l><l>dô wordens alle vile frô.</l><l>ir leides sie vergâzen,</l><l>niht langer sie ne sâzen,</l><l n="3805">schiere sie ûf sprungen,</l><l>si spilden unde rungen</l><l>und opherden ir abgoten.</l><l>daz wart in allen geboten,</l><l>daz si alsô tâten</l><l n="3810">und die gote bâten,</l><l>daz sis mûsten gewalden</l><l>unde in hulfen behalden</l><l>daz lant dâ si wâren an.</l><l>diu schif fûrden sie dan</l><l n="3815">in die tiber ûz dem mere.</l><l>dô was der hêre und sîn here</l><l>frôlîches mûtes,</l><l>si froweten sich des gûtes,</l><l>des si wânden haben dâ.</l><l n="3820">ez was dannoch vil unnâ.</l><l>si wânden schaffen ir gemach,</l><l>daz man dâ harde widersprach.</l><l>daz gemach wart in vil ungereit,</l><l>ê danne si michel arbeit</l><l n="3825">darumbe heten erliden,</l><l>wande si vohten unde striden</l><l>zû vil manegen stunden</l><l>mit den sie dâ vunden</l><l>und dien daz lant werden</l><l n="3830">mit schilden und mit swerden.</l><l>dô der hêre ênêas</l><l>alsô dare komen was</l><l>ze itâljen in daz lant,</l><l>dô frâgete her die her dâ vant</l><l n="3835">von dem lande mâre</l><l>und wer dâ kunich wâre,</l><l>wander dâ gerne wolde sîn.</l><l>dô saget man im, daz latîn</l><l>kunich wâre in deme lande.</l><l n="3840">sîne boten her im dô sande,</l><l>driu hundert ritter gûte</l><l>mit gerendem mûte,</l><l>daz her dâ blîben wolde,</l><l>sô wolder sîne holde</l><l n="3845">gerne gewinnen.</l><l>her sande ime ze minnen</l><l>eine gebe vil schône,</l><l>ein sceptrum und ein crône</l><l>ein mantel und ein vingerlîn</l><l n="3850">und einen koph goldîn,</l><l>der des kuneges menelâî was.</l><l>den sande ime ênêas,</l><l>wander mit fride wolde leben.</l><l>menelâûs het in ime gegeben,</l><l n="3855">dô her ze ime was gesant,</l><l>dô her ze troie an den sant</l><l>zaller êriste quam.</l><l>diu gebe diu was lussam,</l><l>die ênêas dar sande</l><l n="3860">deme kunege von dem lande,</l><l>wand ime was sîner holde nôt.</l><l>sînen dienest her ime enbôt</l><l>vile minnechlîche,</l><l>daz hern in sîme rîche</l><l n="3865">wolde lâzen genesen,</l><l>daz her im willich solde wesen</l><l>zallem sîneme gebote.</l><l>daz swûr her bî sînem gote,</l><l>swaz sô her in hieze,</l><l n="3870">daz her des niht ne lieze</l><l>dorch deheiner slahte arbeit</l><l>unde er sîne wârheit</l><l>nimmer an ime gebrâche.</l><l>yljônix der gesprâche</l><l n="3875">der leite die geselleschaft</l><l>unde warb die boteschaft.</l><l>dô daz allez was getân,</l><l>daz ênêas der troiân</l><l>die boten dâ hin sande,</l><l n="3880">dô nâmen si von dem lande</l><l>lûte die si leiten.</l><l>niht langer si ne beiten,</l><l>yljônix fûr dô dannen</l><l>mit sînes hêren mannen</l><l n="3885">und mit den die si wîsten.</l><l>mit schatze sie sich spîsten,</l><l>den die soumâre trûgen.</l><l>sie funden kouf genûgen</l><l>uber allez daz lant.</l><l n="3890">hêrlîch was ir gewant,</l><l>des si gnûch mit in nâmen.</l><l>zû laurente sie quâmen,</l><l>dar si doch gerne wolden sîn.</l><l>dâ was der kunich latîn,</l><l n="3895">der si vile wol enphienk.</l><l>yljônix dar vore gienk</l><l>unde ein jungelink sîn neve.</l><l>dô man ênêases geve</l><l>vor latînum den kunich trûch,</l><l n="3900">si dûhte in lobelîch genûch:</l><l>ez dûhtin michel fruntschaft.</l><l>dô worben sie die boteschaft</l><l>als si vil wol kunden.</l><l>den kunich sie dô funden</l><l n="3905">in hogen unde in michelm mût.</l><l>diu botschaft dûhte in gût</l><l>und diu gebe êrsam.</l><l>danklîchen her si nam</l><l>alsez michel reht was.</l><l n="3910">&lt; ûwer frunt ênêas</l><l>sal mir willikomen sîn!</l><l>daz wirt ime wole schîn,</l><l>mûz ich und her leben.&gt;</l><l>dô hiez her den boten geben</l><l n="3915">driu hundert ros schône</l><l>ze danke und ze lône</l><l>zêren unde ze minnen.</l><l>diu mohte wol gewinnen</l><l>der kunich in dem lande.</l><l n="3920">ênêase her sande</l><l>zeheniu vil hêrlîche</l><l>latînûs der rîche.</l><l>dô ez alsô ergienk,</l><l>daz her die gâbe enphienk</l><l n="3925">und die boteschaft vernam,</l><l>dô teter als im wol gezam,</l><l>wander ein edel kunich was.</l><l>&lt; ûwer frunt ênêas</l><l>der is mir willikomen hie.</l><l n="3930">ich wâne, daz ern quâme nie</l><l>dâ her willikomener wâre.</l><l>ir solt ime sagen ein mâre,</l><l>des her frô wesen mach.</l><l>ich weiz ez wol manegen tach</l><l n="3935">unde vil manech jâr</l><l>âne zwîvel vor wâr,</l><l>daz er noch here quâme,</l><l>ê dan ich mîn ende nâme,</l><l>daz ich daz solde geleben.</l><l n="3940">mîn tohter wil ich ime geben</l><l>ze minnen und ze wîbe</l><l>und nâch mînem lîbe</l><l>mîn lant und mîn rîche.</l><l>daz saget im wârlîche,</l><l n="3945">wande ez is mir geboten</l><l>und gewîssaget von dem goten:</l><l>die wil ichs lâzen walden.</l><l>ich hân si ime gehalden</l><l>unze an dise stunt.</l><l n="3950">ez is mir lange wole kunt,</l><l>daz her si haben solde:</l><l>ich wolde oder enwolde,</l><l>die gote hânt si ime gegeben.</l><l>soldich nû dar wider streben,</l><l n="3955">daz wâre ein unminne.</l><l>mîn wîb diu kuniginne</l><l>diu ne liez mich nie gerûn,</l><l>ê ich der mite mûste tûn,</l><l>des ich gerne hete enboren.</l><l n="3960">ir hât ein edel man gesworen: ein vurste heitet turnus sprac der koninc latinus</l><l>dem ne mach si werden niet.</l><l>wan daz man mir ez geriet,</l><l>ich ne hetez nie getân:</l><l>sie mûz haben der troiân,</l><l n="3965">ûr hêre, dem si was beschert.</l><l>dazn mach nû niht sîn erwert.</l><l>ichn rede ez niht umbe daz,</l><l>ichn gunde ir turnûse baz,</l><l>dem vil edelen herzogen,</l><l n="3970">daz wizzet vor wâr ungelogen,</l><l>ob ez immer mohte sîn.</l><l>mîn rîch und diu tohter mîn</l><l>wâren wol zû ime bewant,</l><l>beidiu lûte unde lant,</l><l n="3975">wan daz ez wesen niene mach.</l><l>ûrm hêren, den ich nie gesach,</l><l>dem is sie enteile getân:</l><l>turnûs mûz ir abe stân,</l><l>ez sî uns lieb oder leit.</l><l n="3980">her is ein ritter gemeit</l><l>unde ein stolzer jungelink.</l><l>ime sal ditze dink</l><l>vil ubile gevallen</l><l>und sînen frunden allen,</l><l n="3985">den eigen und den frîen;</l><l>ouch solen sie mich zîen</l><l>der scholt umb dise missetât.</l><l>iedoch nis es ander rât,</l><l>es ne mach niht werden bûz,</l><l n="3990">wand mîn tohter haben mûz</l><l>ûwer hêre ênêas,</l><l>deme sie bescheret was</l><l>êr si ie worde geboren.</l><l>turnûs hât si iemêr verloren.&gt;</l><l n="3995">dô sprach aber latîn,</l><l>&lt; ir solt des vil gewis sîn,</l><l>saget ênêase daz,</l><l>daz her sich trôste deste baz</l><l>unde zû uns kêre.</l><l n="4000">hie wirt im michel êre,</l><l>sal es gelucke walden.</l><l>ich wil in wol behalden</l><l>( sprach der kunich rîche)</l><l>daz saget im wârlîche,</l><l n="4005">daz ich ir ime wole gan.</l><l>ich bin aber ein alt man,</l><l>alse ir selbe wol gesiet:</l><l>ichn mach hinnen vort niet</l><l>vehten noch strîten</l><l n="4010">noch gewâfent rîten:</l><l>mir wâre zîtiger gemach.&gt;</l><l>dô der kunich daz gesprach,</l><l>daz her sie getrôste alsô,</l><l>des wâren dô die boten frô,</l><l n="4015">daz sie ie dare quâmen.</l><l>urloub sie dô nâmen,</l><l>in was getrôstet ir mût,</l><l>daz si nehein michel gût</l><l>dar vor niht ennâmen.</l><l n="4020">dô si dar wider quâmen,</l><l>al dâ ir hêre was,</l><l>dô was der hêre ênêas</l><l>geriten ûzer dem here</l><l>ûf einen berch bî deme mere,</l><l n="4025">der stechel was unde hô.</l><l>des was der hêre vile frô.</l><l>gût lant darumbe lach.</l><l>dô hern rehte besach</l><l>die hôge und die wîte,</l><l n="4030">daz man in an der sîte</l><l>niemanne endorfte weren,</l><l>ob in al diu werlt wolde heren,</l><l>wole geviel im diu stat.</l><l>helfe her dô bat</l><l n="4035">die gote sîne mâgen.</l><l>wand alle die'n gesâgen</l><l>die dûhter gût ze lobene,</l><l>wand ûf dem berge obene</l><l>sprank ein brunne ze mâzen grôz.</l><l n="4040">starke her dernider flôz</l><l>von dem berge in daz mere.</l><l>dar legete her sîn here</l><l>und saget in waz her wolde,</l><l>daz her in bûwen solde,</l><l n="4045">so er aller beste mohte(.)</l><l>obez sie gût dohte(,)</l><l>ez dûhte si alle ensament gût.</l><l>dô vernam her ir mût,</l><l>manlîche erz ane vienk.</l><l n="4050">einhalb dar zû gienk</l><l>ein hals der ne was niht breit.</l><l>daz was doch diu meiste arbeit,</l><l>daz der hals dorchbrochen wart,</l><l>want der vels der was hart.</l><l n="4055">die borch nandens albâne.</l><l>dô griffen die troiâne</l><l>manlîche dar zû</l><l>beidiu spâte unde frû,</l><l>starke sie sich rûrden.</l><l n="4060">dar ûf sie dô fûrden</l><l>ir spîse unde ir wâfen.</l><l>si mûsten lutzel slâfen,</l><l>si worhten unde wachten,</l><l>ir borch si veste machten, dat si sich dar inne werden ende heren lif generden</l><l n="4065">None wan des was in vile nôt,</l><l>si wâren anders alle tôt.</l><l>sint sie sichs underwunden</l><l>unde es ouch begunden,</l><l>sô bûtens unde worhten</l><l n="4070">als si es wol bedorhten,</l><l>si hiewen unde hûben,</l><l>dorch den hals si grûben</l><l>zû der selben zîte</l><l>graben vile wîte</l><l n="4075">tiefe unde werehaft</l><l>mit aller ir kraft,</l><l>want si dâ blîben wolden</l><l>und sich dâ weren solden,</l><l>ob es nôt wâre.</l><l n="4080">berfride und erkâre</l><l>macheten sie vile dâ</l><l>bî einander gnûch nâ.</l><l>steine sie trûgen,</l><l>ir brucke sie slûgen</l><l n="4085">ob den graben wîten,</l><l>daz si uber mohten rîten,</l><l>beidiu rîten unde gân.</l><l>dô daz alsô was getân,</l><l>daz der hêre ênêas</l><l n="4090">alsô drûf komen was,</l><l>dô sach her von der borch nider,</l><l>dâ die boten quâmen wider</l><l>harde frôlîche,</l><l>die latînûs der rîche</l><l n="4095">wole hete gelâzen.</l><l>die hêren niht vergâzen</l><l>des in bevolen was.</l><l>wol enphienk si ênêas</l><l>dâ si zû ime quâmen.</l><l n="4100">zeiner sprâche sie in nâmen</l><l>und sageten im die botescaft,</l><l>die minne und die fruntschaft,</l><l>die im latînûs enbôt,</l><l>daz her alle sîne nôt</l><l n="4105">wol uberwinden solde,</l><l>wanderm geben wolde</l><l>sîn tohter und sîn rîche,</l><l>daz her sichs manlîche</l><l>schiere underwunde,</l><l n="4110">wanderm wole gunde.</l><l>dô daz vernam ênêas,</l><l>dem ez vile lieb was,</l><l>frôlîche schiet her dannen,</l><l>her sagetez sînen mannen</l><l n="4115">armen unde rîchen</l><l>allen gelîche</l><l>dem minnern und dem mêren.</l><l>dô wart under den hêren</l><l>ein wunne vile grôze.</l><l n="4120">die mûden hûsgenôze</l><l>worden alle vile frô,</l><l>daz in der kunich alsô</l><l>guten trôst hete enboten.</l><l>si oppherden ir abgoten</l><l n="4125">und macheten grôze wirtschaft</l><l>dorch die gûten boteschaft,</l><l>die sie heten vernomen.</l><l>dô daz alsô was komen,</l><l>dô was der kunech latînûs</l><l n="4130">ze laurente in sîme hûs,</l><l>alsez ime wole gezam.</l><l>dô daz mâre vernam</l><l>sîn wîb diu kuneginne,</l><l>mit zorne âne minne</l><l n="4135">gienk si vor den kunich stân</l><l>und wart vil ubele getân.</l><l>ir zuhte sie vergaz,</l><l>unsanfte sie nider saz,</l><l>daz si dem kunege niht enneich.</l><l n="4140">dô si eine wîle gesweich,</l><l>dô sprach sie mit zorne</l><l>&lt; ouwî, kunech verlorne,</l><l>herzelôser latîn,</l><l>nû soldest dû tôt sîn,</l><l n="4145">hete dirs got gegunnen,</l><l>want dû hâst begunnen,</l><l>daz dir vil ubile sal ergân.</l><l>wil dû an den troiân</l><l>dîn rîche gerben,</l><l n="4150">sô mûzestû êr sterben.</l><l>dû wilt im dîne tohter geben?</l><l>daz enmûzer nimmer geleben,</l><l>daz her sie gewinne!</l><l>dû bist ûzer sinne.&gt;</l><l n="4155">sie sprach&lt; mir is zoren:</l><l>daz dû den sin hâst verloren,</l><l>daz sal dir wol schînen.</l><l>woldest dû lavînen</l><l>dem edelen turnûse nemen,</l><l n="4160">daz mohte ubele gezemen.</l><l>wie ungerne ich daz sâge,</l><l>daz si immêr gelâge</l><l>bî dem ungetrouwen man,</l><l>der nie landes teil gewan</l><l n="4165">alsô breit als ein schaft,</l><l>daz wâre ein unsâligiu schaft,</l><l>diu ime ze teile worde.</l><l>im nis von geborde</l><l>solich êre niht geslaht.</l><l n="4170">dû bist ubile bedaht.</l><l>her was tumb der dir ez riet,</l><l>wandez enmohte wesen niet,</l><l>ob ez dir gienge an daz leben.</l><l>soldestû si sô hin geben,</l><l n="4175">so gewunnestû schiere</l><l>drî eidem oder viere:</l><l>ir is genûch an einen.</l><l>dû maht uns wol bescheinen</l><l>bôsen willen âne nôt.</l><l n="4180">si wâre mir lieber tôt</l><l>unde ich selbe unde dû.</l><l>wan bekennest dû dich nû?</l><l>soln die eide sîn verloren,</l><l>die dîne man hânt gesworen</l><l n="4185">turnô deme herzogen?</l><l>wiltû daz si sîn gelogen?</l><l>daz is ime ummâre,</l><l>ob ez alsô wâre,</l><l>daz du drumbe soldest sterben.</l><l n="4190">dune maht in niht enterben</l><l>der borge noch des rîches.</l><l>daz dû sô lîhte entwîches</l><l>unrehteme gemûte,</l><l>daz nis nehein gûte.&gt;</l><l n="4195">aber sprach diu kuneginne</l><l>&lt; ez kumet von unsinne,</l><l>daz dû kêrest an den man,</l><l>der ûzer troie entran</l><l>sînem hêren und sînen knehten,</l><l n="4200">wander niht getorste vehten.</l><l>her entran sînen mâgen,</l><l>die dâ erslagen lâgen:</l><l>fliehende schiet her dannen</l><l>mit den sînen mannen,</l><l n="4205">der her genûch vant.</l><l>her quam ze lybiâ in daz lant</l><l>unde zû kartâgô.</l><l>des hât diu frouwe dîdô</l><l>engolden vile sêre,</l><l n="4210">daz si im gût und êre</l><l>zû vil tete unde erbôt.</l><l>dorch sînen willen liget si tôt.</l><l>daz is im unmâre.</l><l>des ich sicher wâre,</l><l n="4215">ob ez dar zû quâme</l><l>daz her mîn tohter nâme,</l><l>swenner sie gevienge</l><l>und sîn wille ergienge,</l><l>sô tâte ir der troiân,</l><l n="4220">alser der hât getân,</l><l>diu dorch in liget tôt.</l><l>ime is nû genâden nôt:</l><l>her nâmes, woldes dû sim geben.</l><l>dû mohtest aber wol geleben,</l><l n="4225">daz her unsich betroge</l><l>unde dîner tohter loge</l><l>swaz sô her ir gehieze</l><l>und uns die tohter lieze</l><l>geben swem wir wolden.</l><l n="4230">wie wâre danne vergolden</l><l>ir êre unde ir magetûm?</l><l>hern lieze ez dorch den rîchtûm</l><l>und dorch die borge und dorch daz lant:</l><l>unser tohter lieze her zehant,</l><l n="4235">hern blibe dorch daz gût hie.</l><l>an troiâren vant man nie</l><l>êre noch trouwe.</l><l>des hân ich grôze rouwe,</l><l>daz dû ze ime kêrest</l><l n="4240">und in sô vaste êrest.&gt;</l><l>dô sprach gezogenlîche</l><l>latînûs der rîche</l><l>zû der kuneginne</l><l>&lt; waz wânet ir gewinnen</l><l n="4245">mit der rede die ir tût?</l><l>war zû is der zoren gût?</l><l>wânet ir michs bedwingen</l><l>mit ubellîchen dingen</l><l>des dâ wesen niene mach?</l><l n="4250">ich weiz ez wole manegen tach,</l><l>swie lieb sô ez mir wâre,</l><l>daz turnûs der mâre</l><l>mîn tohter nimmer gwunne.</l><l>swer sô ime ir gunne,</l><l n="4255">swaz sô man es tû,</l><l>her kumet nimmer dar zû,</l><l>daz si iemer werde sîn wîb,</l><l>ob wir alle unsern lîb</l><l>darumbe solden lâzen.</l><l n="4260">ir zornet zunmâzen,</l><l>ez is ein ungefûge zorn:</l><l>ir habet mêr der mite verlorn</l><l>denne ir habet gewunnen.</l><l>daz irs habet begunnen,</l><l n="4265">ir habet vil ubele getân.</l><l>waz wîzet ir dem troiân,</l><l>einem vil edelen man,</l><l>der û wole gûtes gan</l><l>und û nie ubele gesprach?</l><l n="4270">nû habet ir ûwern ungemach</l><l>ubele dar mite gebûzt.</l><l>ich weiz wol, daz her haben mûz</l><l>unser tohter ze wîbe.</l><l>daz si turnô blîbe,</l><l n="4275">des ne habe ich neheinen wân;</l><l>swaz sô dermit is getân</l><l>gesichert unde gesworen,</l><l>daz mûz allez sîn verloren.&gt;</l><l>dô sprach aber latîn</l><l n="4280">&lt; desn mach ander rât sîn,</l><l>swaz sô man dar wider tû,</l><l>sô nis niht sô gût zû</l><l>alsô gût gedolt.</l><l>daz was betalle ûwer scholt, dat ich so dovete dat ich dat iu gelovede</l><l n="4285">None ob ich sie turnô geswûr.</l><l>ich weste wol deich missefûr,</l><l>wande ich hetez wol vernomen,</l><l>daz ez niht mohte vollekomen,</l><l>wande ez was mir enboten</l><l n="4290">und gewîssaget von den goten</l><l>unde sagetez û vor wâr,</l><l>ichn weiz uber wie manech jâr,</l><l>daz ez alsô mûste wesen.</l><l>done liezet ir mich niht genesen</l><l n="4295">noch mit genâden leben.</l><l>dem si die gote hânt gegeben,</l><l>dem wil ich sie lâzen.</l><l>woldet ir ûch mâzen</l><l>solher unzuhte,</l><l n="4300">ob ez ûch gût dûhte,</l><l>ez dûhte mich gût,</l><l>wandez is bôse daz irz tût.</l><l>ir habet ze grôze undolt.</l><l>ich wil es wesen âne scholt,</l><l n="4305">ob irs ein teil engeldet,</l><l>daz ir einen helt scheldet,</l><l>der is geboren von den goten,</l><l>die daz allez hânt geboten.</l><l>unde enscheldet in sô niht,</l><l n="4310">ob her û ze lobene geschiht,</l><l>daz irs ûch iht berouwet.</l><l>des ir mir niht getrouwet,</l><l>daz is doch diu wârheit.</l><l>waz touch ûwer fravelheit?</l><l n="4315">ir sît ein teil ze freissam.&gt;</l><l>dô diu frouwe daz vernam,</l><l>daz herz alsô meinde,</l><l>dô clagete sie und weinde,</l><l>ir undolt was vile grôz.</l><l n="4320">dô es den kunich bedrôz,</l><l>von zorne gienk her dannen</l><l>hin ze sînen mannen</l><l>ûz der kemenâten.</l><l>her was des wol berâten,</l><l n="4325">daz her si lâzen solde</l><l>sprechen swaz si wolde.</l><l>dô diu kuniginne</l><l>mit solhem unsinne</l><l>ir hende lange geslûch</l><l n="4330">und geweinde genûch,</l><l>ê danne sie sich ûf gerihte,</l><l>einen brief sie selbe tihte,</l><l>den si mit schônen worden vant,</l><l>und screib in mit ir selber hant.</l><l n="4335">den sande sie dâ turnus was,</l><l>der den brief selbe las.</l><l>deme hêren sie enbôt</l><l>als ez ir waz nôt,</l><l>alsô sie ez hete vernomen</l><l n="4340">unde wie ez dar was komen</l><l>daz vil leide mâre.</l><l>bî ir kamerâre</l><l>sande ime diu frowe den brief.</l><l>diu rede enwas im niht lief.</l><l n="4345">dô her betalle las</l><l>daz an dem brieve gescriben was,</l><l>dô zornde turnûs,</l><l>daz im der kunech latînûs</l><l>umbe sô getâne scholde</l><l n="4350">sîne tohter nemen wolde</l><l>und sîn kunichrîche.</l><l>doch markterz buntlîche,</l><l>wand des was im vile nôt,</l><l>dô im diu kuneginne enbôt,</l><l n="4355">daz herz alsô ane vienge,</l><l>daz ez ime wole ergienge,</l><l>alsez ime gezâme,</l><l>daz her des war nâme,</l><l>daz her den troiâre vertribe,</l><l n="4360">daz ir neheiner dâ belibe,</l><l>wandez wâre schande,</l><l>der ûzer fremedem lande</l><l>dar vertriben quâme,</l><l>daz herm sîn wîb nâme</l><l n="4365">und sîne borge und sîn lant,</l><l>dâ hern geerbet ane vant,</l><l>und ein unêre.</l><l>ouch enbôt sim mêre,</l><l>her solde sich versinnen</l><l n="4370">und trôst nemen zir minnen</l><l>unde zû lavînen,</l><l>daz her daz lieze schînen,</l><l>wie lieb sime wâre,</l><l>daz her den troiâre</l><l n="4375">ûz dem lande verstieze.</l><l>daz her des niene lieze,</l><l>dâ wolde sime helfen zû</l><l>beidiu spâte unde frû</l><l>mit allen ir sinnen,</l><l n="4380">mit schatze und mit minnen,</l><l>mit silber und mit golde</l><l>swenne sô her wolde.</l><l>turnûs hete grôzen zoren.</l><l>her sprach&lt; daz mir hât gesworen</l><l n="4385">der kunich unde sîne man,</l><l>daz hân ich gerne ob her mirs gan.</l><l>sîn tohter und sîn rîche</l><l>dazne mach mir lîhtechlîche</l><l>niht werden benomen.</l><l n="4390">ich bin sô rehte dar an komen,</l><l>ichne wil sîn niht verkiesen.</l><l>ouch enmach ichs niht verliesen</l><l>die wîle ich hân mîn leben.</l><l>her hât mir gîsel gegeben,</l><l n="4395">sîne man, die ich kôs.</l><l>wil her werden trouwelôs</l><l>unde meineide,</l><l>ich wil der wârheide</l><l>an mîne gîsel jehen,</l><l n="4400">diez gehôrt hânt unde gesehen,</l><l>gûter lûte sô vil,</l><l>daz her nû bôslîche wil</l><l>und unhêrlîche werben.</l><l>ich wolde ê ersterben</l><l n="4405">unde den lîb verliesen</l><l>unde wolde ê kiesen,</l><l>daz ich mit êren tôt belibe,</l><l>ê danne mich vertribe</l><l>ein ellende man,</l><l n="4410">der ûzer troie entran.&gt;</l><l>turnûs sprach aber mêre</l><l>&lt; ez mûget mich vil sêre</l><l>daz ichz gesagen niene kan</l><l>umbe den entrunnen man,</l><l n="4415">der ze troie wart sigilôs</l><l>und mit schanden verlôs</l><l>sîn wîb unde sîn lant.</l><l>waz her dâ brôder lûte vant</l><l>âne herze unde âne were</l><l n="4420">mit den entran her uber mere.</l><l>wes wil her hie beginnen?</l><l>wânt her hie lant gewinnen?</l><l>des sal im ubele zouwen.</l><l>diz lant mit dirre frouwen</l><l n="4425">ez wirt ime vil ungereit.</l><l>ez is ein michel tôrheit,</l><l>daz her sô kintlîchen vert.</l><l>heter sîn eigen lant gewert,</l><l>danner mit schanden wart vertriben,</l><l n="4430">wârer mit êren dâ beliben,</l><l>sô heter manlîche getân.</l><l>swenne sô mir ein troiân</l><l>nâme lant unde wîb,</l><l>sô ne tohte mir mîn lîb,</l><l n="4435">sô wâre ich des wole wert,</l><l>daz man mir schilt unde swert</l><l>nâme und al mîn êre</l><l>und daz ich nimmer mêre</l><l>wider fromen man gesprâche,</l><l n="4440">ob her an mir râche</l><l>daz im die kriechen tâten.</l><l>her is ubile berâten</l><l>und vil ubile bedaht:</l><l>der in dar an hât braht,</l><l n="4445">der hât im ubile mite gevaren.</l><l>hern mach sich des niht bewaren,</l><l>hern mûze mir rûmen daz lant,</l><l>oder her lâzet mir ein phant:</l><l>sînen aller liebsten lîb.</l><l n="4450">ich wil mîn lant und mîn wîb</l><l>wol vor ime behalden,</l><l>sal es gelucke walden.&gt;</l><l>dô sprach aber turnûs</l><l>&lt; daz mich der kunech latînûs</l><l n="4455">alsus wil betriegen</l><l>unde mir erliegen</l><l>den eit den her mir swûr,</l><l>sone weiz ich wes her erre fûr,</l><l>daz herz ie gelobete.</l><l n="4460">ichn weiz ob er tobete,</l><l>dô her sich es underwant.</l><l>ich hân die borge und daz lant</l><l>alle in mînem eide.</l><l>ê ich dâ von scheide,</l><l n="4465">ez wirt ê lange bestriten.</l><l>her hât ze lange gebiten,</l><l>ob er mir ez nemen wil.</l><l>ich hân frunde sô vil,</l><l>manne unde mâge,</l><l n="4470">daz ich wol gelâge</l><l>den bôsen troiânen,</l><l>die mich wânent ânen wîbes unde êren. si mûzen hinnen kêren,</l><l>sie sint ubile here komen:</l><l>mirn werde mîn lîb benomen</l><l n="4475">in vil korzen zîten,</l><l>ich wil mit in strîten</l><l>sô daz sis schande gewinnen.</l><l>des wil ich beginnen</l><l>schiere ernestlîche.</l><l n="4480">si soln in diseme rîche</l><l>vil ubile gedîen.</l><l>ich ergetze sie ir frîen</l><l>mit leide und mit rouwen,</l><l>des solt ir mir getrouwen,</l><l n="4485">als mir ze mûte gestêt,</l><l>daz ez in niemer ergêt</l><l>ze deheinem lieve.&gt;</l><l>dô hiez er scrîben brieve.</l><l>vil wîten her die sande</l><l n="4490">mit boten after lande</l><l>dâ sîne frunt wâren.</l><l>den hiez er enbâren</l><l>unde in klagen sîne nôt.</l><l>scône rede her in enbôt</l><l n="4495">mit gefûgen worden.</l><l>unde als ez gehôrden</l><l>sîne mâge und sîne man,</l><l>michel here her gewan</l><l>unde grôze mankraft,</l><l n="4500">daz si was unzalehaft.</l><l>turnûs der edile man</l><l>michel here her gewan.</l><l>ez was aber lanksâme,</l><l>êr ez ze samene quâme,</l><l n="4505">die risen und diu hêrschaft.</l><l>dar quam diu mâre ritterschaft,</l><l>die her besande</l><l>wîten after lande.</l><l>dô si zû zim quâmen</l><l n="4510">und sîne rede vernâmen,</l><l>wand sim wol gûtes gunden,</l><l>in den selben stunden</l><l>daz si sich gereiten</l><l>und des tages beiten,</l><l n="4515">der in enboten was,</l><l>die wîle bûwete ênêas</l><l>sîne borch albâne</l><l>und sîne troiâne,</l><l>wander hete wol vernomen,</l><l n="4520">daz turnûs dar wolde komen</l><l>mit vil grôzeme here.</l><l>dâ wider schûf er sîne were</l><l>so er aller beste mohte getûn.</l><l>dô solde ascânjûs sîn sun</l><l n="4525">eins tages birsen rîten.</l><l>zû den selben zîten,</l><l>dô her daz urloub gewan,</l><l>dô nam her sîne weideman,</l><l>den der walt kunt was.</l><l n="4530">dar zû gab im ênêas</l><l>zweinzich jungelinge</l><l>willich zû dem dinge,</l><l>biderbe unde wol gezogen.</l><l>si fûrden kocher unde bogen</l><l n="4535">und vil scharphe strâlen</l><l>und swert mit schônen mâlen</l><l>und braken vile gûte.</l><l>ir rocke unde hûte</l><l>wâren grâ schâfvare,</l><l n="4540">die wîsten sie dare</l><l>die den wech kunden,</l><l>aldâ si wilt funden.</l><l>nû hôret wie der jungelink</l><l>ascânjûs sîn dink</l><l n="4545">an dem spile ane vienk</l><l>und wâ daz birsen ergienk</l><l>und welch wiltbrât her gewan.</l><l>dâ bî wonde ein edil man,</l><l>der was geheizen tyrrêûs.</l><l n="4550">her hete ein vestez hûs</l><l>in der gegene dâ bî</l><l>und hiez diu veste tyrrêî,</l><l>( und stunt) bî laurente in dem walt.</l><l>der selbe hêre der was alt</l><l n="4555">und swach an sînem lîbe.</l><l>her hete bî sînem wîbe</l><l>zwêne sune hêrliche.</l><l>al ne wâren sie niht rîche,</l><l>si wârn vil gûte knehte</l><l n="4560">von edelem geslehte,</l><l>stark unde schône,</l><l>wîse und kône,</l><l>ob uns virgiljûs niht enlouch.</l><l>eine tohter heter ouch,</l><l n="4565">eine maget wol getâne,</l><l>geheizen silvîâne.</l><l>vernemet diz for ungelogen:</l><l>diu maget het einen hirz gezogen,</l><l>der was vile wole zam,</l><l n="4570">schône unde lussam,</l><l>grôz unde wol gehorn.</l><l>dar abe quam vil michel zorn.</l><l>her was wol zehen jâr alt.</l><l>und wîlen gienk her in den walt</l><l n="4575">weiden mit deme wilde</l><l>des tages ûz an daz gevilde</l><l>und zâbent wider in daz hûs.</l><l>und als der hêre tyrrêûs</l><l>obe sîme tische saz,</l><l n="4580">der hirz diende im alser az.</l><l>uber sîn houbet vorne</l><l>kleibte man im an sîn horne</l><l>kerzen die branden,</l><l>die sînen site erkanden,</l><l n="4585">wande man der vone gesach.</l><l>ich sage û wes her mêre phlach,</l><l>des im der hêre weste dank:</l><l>her rihte sich ûf sô her trank;</l><l>her was gelêret den site.</l><l n="4590">dâ was dem hêren wole mite</l><l>und diu junkfrowe was es frô.</l><l>des selben tages quam ez sô</l><l>( daz was sîn unsâlicheit),</l><l>dô ascânjûs birsen reit,</l><l n="4595">als ir dâ vor habet vernomen,</l><l>dô was der hirz hin ûz komen</l><l>ze anderen tieren</l><l>mit wilden hirzen vieren</l><l>eines morgenes frû.</l><l n="4600">dô reit ascânjûs dar zû</l><l>mit sînen weidegesellen.</l><l>die bogen hiezer stellen</l><l>dâ si daz wilt funden.</l><l>die dâ schiezen kunden,</l><l n="4605">die giengen zû den boumen stân.</l><l>ascânjûs der troiân</l><l>bî eime boume er stênde bleib</l><l>und schûf daz man daz wilt treib.</l><l>dô wart daz wilt sô getriben</l><l n="4610">dâ ascânjûs was beliben</l><l>an eime boume gestân.</l><l>dô quam zû ime gegân</l><l>der hirz der dâ was zam.</l><l>und alser im sô nâhen quam,</l><l n="4615">daz in selben dohte,</l><l>daz hern schiezen mohte,</l><l>dô râmder im der sîten.</l><l>daz wilt daz schiet sich wîten,</l><l>daz dâ freislîchen flôch.</l><l n="4620">den bogen her manlîchen zôch.</l><l>der zame hirz der was grôz.</l><l>dorch den lîb her in schôz</l><l>ein wênich hinder den bûch,</l><l>daz her die strâlen dannoch trûch.</l><l n="4625">daz blût starke ûz flôz,</l><l>want diu wunde diu was grôz.</l><l>dô her den hirz hete gewunt,</l><l>die braken liez er sâ zestunt</l><l>unde schuftes an die vart.</l><l n="4630">michel froude dâ wart</l><l>unde spil harde gût,</l><l>dô si bestunken daz blût,</l><l>dâ ez viel an daz gras.</l><l>der hirz der dâ wunt was</l><l n="4635">dô her der wunden entsûb,</l><l>balde her sich dannen hûb</l><l>zû der vesten hin wider</l><l>und viel tôter dernider,</l><l>daz her dar in niht volle quam.</l><l n="4640">dô der wirt daz vernam</l><l>und sîn tohter diu maget,</l><l>dô wart dâ vil geklaget.</l><l>die sune ez ouch vernâmen.</l><l>do si alle dar quâmen</l><l n="4645">und si in tôten vunden</l><l>und si ûz der wunden</l><l>daz blût diezen sâgen</l><l>und si wolden frâgen,</l><l>wer daz mohte hân getân,</l><l n="4650">dô quam der junge troiân</l><l>ascânjûs dar zû gerant.</l><l>bî dem hirze her si vant</l><l>die unkundige diet.</l><l>sin vernam sîner rede niet,</l><l n="4655">ir rede her ouch niht vernam.</l><l>hern weste niht daz er was zam,</l><l>ouch enkonder sie niht frâgen.</l><l>dô si in komen sâgen,</l><l>der in den hirz hete erslagen,</l><l n="4660">unde sie in hôrden jagen</l><l>frôlîche mit dem horn,</l><l>dô was in allen zorn.</l><l>in daz hûs si wider giengen,</l><l>ir wâfen sie geviengen,</l><l n="4665">swert schilt unde spere.</l><l>si heten michile gere,</l><l>daz si in ze tôde slûgen.</l><l>ê si im ihtes zû gewûgen,</l><l>do bestunden sin mit unfrede,</l><l n="4670">ê sim gesageten die rede,</l><l>warumbe sie ez heten getân.</l><l>dô wart ein sîn troiân</l><l>dorch den lîb geschozzen.</l><l>daz het hers genozzen,</l><l n="4675">daz her dâ tôt lach.</l><l>dô daz ascânjûs gesach,</l><l>daz man sîne lûte slûch,</l><l>dô wart her zornich genûch.</l><l>dô misseviel im daz dink.</l><l n="4680">her was ein snel jungelink,</l><l>den bogen heter gespannen.</l><l>her sprach ze sînen mannen,</l><l>ob si ime helfen wolden,</l><l>der tôte worde vergolden,</l><l n="4685">ê danner quâme dane.</l><l>ein scharphe strâlen sazter ane</l><l>und rach sînen weidegenôz:</l><l>tyrrêûses sun her erschôz,</l><l>der der eldiste was,</l><l n="4690">daz her mêre niht genas</l><l>noch nimmer mêre wort gesprach.</l><l>die giezâdern her im brach,</l><l>daz her tôt viel an den graben.</l><l>dâ quam michel leit abe.</l><l n="4695">dô des der brûder wart gewar,</l><l>manlîche rander dar</l><l>zû dem hêren ascâne</l><l>und râmde sîn ze slâne</l><l>an daz houbet mit dem swerde,</l><l n="4700">niwan daz in ernerde,</l><l>daz her wol geriten was:</l><l>daz half im daz her genas</l><l>unde dannen quam gesunt,</l><l>wande jener ze fûzen stunt,</l><l n="4705">hern mohte in niht erspringen.</l><l>diu ros hiezer bringen</l><l>im und sînen mannen</l><l>und kêrden sâ dannen</l><l>die fremeden birsâre.</l><l n="4710">und als die borgâre</l><l>ûf diu ros quâmen,</l><l>ir schilde sie dô nâmen</l><l>unde ir spere unde ir bogen.</l><l>dô wâren jene vor gezogen,</l><l n="4715">die in den frunt heten benomen,</l><l>und wâren ûf ein vels komen.</l><l>aldar volgeten sie in nâ</l><l>und jene erwereten sich dâ,</l><l>wand ascânjûs gesande</l><l n="4720">einen boten von dem lande</l><l>ze sîme vater dâ her was.</l><l>dô clagete hêre ênêas,</l><l>daz her in dâ hin rîten liez.</l><l>driu hundert ritter her hiez</l><l n="4725">dâ hine varen balde</l><l>mit gewâfine ze walde</l><l>und hiez si balde rîten.</l><l>in den selben zîten</l><l>wâren sie vil nâch tôt.</l><l n="4730">si liden angest unde nôt,</l><l>daz si den lîb ernereten:</l><l>idoch si sich erwereten,</l><l>wande in diu helfe quam,</l><l>driu hundert ritter lussam,</l><l n="4735">ein wol gewâfenete schar.</l><l>dô si ir worden gewar,</l><l>dô worden sie vile frô</l><l>da sie ûf dem steine stunden hô;</l><l>lieb was in daz mâre.</l><l n="4740">aber die borgâre</l><l>und die von deme lande</l><l>die liezen die schande</l><l>und den schaden hine gân</l><l>und allez daz in was getân,</l><l n="4745">die kêrden alle dannen,</l><l>der hêre mit den mannen,</l><l>si flohen vile balde</l><l>sumelîche ze walde,</l><l>sumelîche in die borch wider,</l><l n="4750">und jene fûren hernider.</l><l>swaz sô sie ir mohten ervaren,</l><l>irn genas nie dehein baren.</l><l>dô triben sie die geste</l><l>wider in die veste,</l><l n="4755">wan sie heten unheil.</l><l>ir lûte was ein michil teil</l><l>ûzerhalb der borch beliben,</l><l>do di andern worden in triben</l><l>beidiu wunt unde erslagen.</l><l n="4760">sumelîche liezen sich jagen</l><l>after walde her und dare.</l><l>dô erbeizete diu schare</l><l>vor die borch ze fûze.</l><l>si heten gûte mûze.</l><l n="4765">dô hete tyrrêûs</l><l>gerne erweret sîn hûs,</l><l>daz liez her vil wole schîn.</l><l>desn mohte aber niht sîn,</l><l>sîn helfe was ze kleine.</l><l n="4770">si worfen grôze steine</l><l>und schozzen vaste mit den bogen.</l><l>die valporten heten si ûf gezogen</l><l>und giengen ze were stân.</l><l>die geste hiezen si abe gân,</l><l n="4775">ob si den lîb wolden generen</l><l>und si wânden sich erweren.</l><l>dazn half aber niht ein bast,</l><l>want diu borch ne was niht vast,</l><l>si giengen drin mit gewalt.</l><l n="4780">der hêre tyrrêûs engalt</l><l>her ne weste selbe wes.</l><l>harde rouwich was her des,</l><l>daz her sînen sun het verloren</l><l>und die hêren ir zoren</l><l n="4785">an im sô sêre râchen</l><l>und im sîn hûs brâchen,</l><l>daz was ime ein ubil rât.</l><l>si nâmen ir wilbrât,</l><l>ze albâne siz sanden,</l><l n="4790">daz hûs sie verbranden.</l><l>dô diu veste was verbrant,</l><l>dô fûren si uber al daz lant.</l><l>grôzen roub si nâmen,</l><l>und swaz si ane quâmen</l><l n="4795">daz was allez verloren,</l><l>vihe fleisch unde koren,</l><l>mele brôt unde wîn.</l><l>si dahten daz si mûsten sîn</l><l>ze albâne besezzen.</l><l n="4800">die helide vermezzen</l><l>sazten sich zû der were,</l><l>wande sie mit here</l><l>wole werben kunden.</l><l>si nâmen daz si funden</l><l n="4805">und allez daz in tohte</l><l>daz man gefûren mohte</l><l>getrîben unde getragen</l><l>unde leiten manegen wagen</l><l>die stolzen troiâne</l><l n="4810">ûf montalbâne,</l><l>die alden zû den jungen.</l><l>die gebûre sie bedwungen,</l><l>daz sin den wech wîsten.</l><l>ir borch sie dâ spîsten</l><l n="4815">vil nâch zeime jâre,</l><l>swem ez leit wâre.</l><l>dô daz mâre ûf quam</l><l>undez turnûs vernam,</l><l>dô was her des vil unfrô,</l><l n="4820">daz der troiâr alsô</l><l>den edilen man hete erslagen.</l><l>harde halferz ime klagen,</l><l>daz her daz hûs hete verbrant</l><l>und si uber allez lant</l><l n="4825">den roub heten genomen.</l><l>her was ze laurente komen</l><l>unde hâte gesant</l><l>nâch den hêren in daz lant</l><l>und sagete in daz mâre</l><l n="4830">und nam die borgâre,</l><l>die ime mohten gefromen.</l><l>die forsten heter ouch genomen</l><l>und manegen helt lussam,</l><l>mit den her vor den kunich quam.</l><l n="4835">den daz ubel was getân</l><l>die hiez her bî ime stân.</l><l>vaste her ir rede sprach</l><l>und clagete daz ungemach,</l><l>daz im dâ getân was.</l><l n="4840">her sprach&lt; daz hêre ênêas</l><l>sô wol hie wart enphangen,</l><l>daz is ze leide ergangen</l><l>uns und unsern holden.</l><l>des hât sêre engolden</l><l n="4845">der edile man tyrrêûs,</l><l>dem zebrochen is sîn hûs</l><l>und sîn sun dâ liget tôt.</l><l>des ne wâre dehein nôt,</l><l>daz sis immer gedehten:</l><l n="4850">sie hânt ime ir vehten</l><l>unsanfte bescheinet.</l><l>ichn weiz waz daz meinet,</l><l>daz ez der kunich wil verdolen.</l><l>daz sî û allen unverholen,</l><l n="4855">ich ne wilz im niht vergeben:</l><l>sal ich behalden mîn leben,</l><l>ez wirt ime zunminnen.</l><l>ichn woldes aber niht beginnen</l><l>noch daz ubel mêren,</l><l n="4860">ê danne ich mit û hêren</l><l>den kunich hete gesprochen.</l><l>ez wirt alsô gerochen,</l><l>daz im nie dehein vart</l><l>ze solhen schanden ne wart,</l><l n="4865">daz sie unser lant</l><l>verheret hânt und verbrant</l><l>und des mannes veste.</l><l>wir mohten solher geste</l><l>hie vile wole enberen.</l><l n="4870">ich wil in unser lant weren</l><l>sô daz siz rûmen mûzen.</l><l>ich gesetze sie ze bûzen,</l><l>daz si hie hânt missetân.</l><l>man sal es in vaste widerstân,</l><l n="4875">daz si unser lûte hânt erslagen.</l><l>ich geschaffe dazs ouch mûzen clagen</l><l>in vil korzen zîten.</l><l>swaz ich mir mach berîten,</l><l>ez wirt in ze rouwen.</l><l n="4880">solden si borge bouwen</l><l>mit gewalt in diseme lande,</l><l>daz wâre ein michel schande.&gt;</l><l>dô sprach der kunich latîn</l><l>&lt; der rede mach lîhte gnûch sîn,</l><l n="4885">daz lob is an den werken,</l><l>derz rehte kan gemerken.</l><l>ir sît ze verre drane komen,</l><l>wande ich hân daz wol vernomen,</l><l>daz der hêre ênêas</l><l n="4890">selbe dâ niene was,</l><l>dâ daz ubel wart getân,</l><l>und weiz daz wole âne wân</l><l>daz ez von ungelucke quam.</l><l>ez was im leit dô herz vernam,</l><l n="4895">her vertreib die ez gerieten,</l><l>ouch wil her gerne bieten</l><l>êrhafte sûne.</l><l>daz stêt im wol ze tûne,</l><l>ouch sal herz niht lâzen.</l><l n="4900">woldet ir ûch mâzen</l><l>umbe die rede eteswaz,</l><l>daz geviele mir baz.</l><l>ichn mach û des gelouben niet,</l><l>daz ir ûch die rede an ziet</l><l n="4905">ze alsus grôzen schanden.</l><l>jâ is û hûte entstanden</l><l>manich jâr unde tach.</l><l>swâ ez mit êren wesen mach,</l><l>dâ râte ich daz manz gûte</l><l n="4910">unde man des hûte,</l><l>daz niht ubel dâ von quâme. der ûch dar vone nâme, daz moht û ze staten komen.</l><l>sine gerieten û niht ze fromen,</l><l>die ûch diz sprechen hiezen.</l><l>man lâzes den geniezen</l><l n="4915">deme ez ie leit was.</l><l>ouch is der hêre ênêas</l><l>dorch genâde an uns komen:</l><l>ich hân in in mînen fride genomen</l><l>und sîn volk und sîn gût.</l><l n="4920">swer im iht leides tût, der hât wider mich getân unde hât mich âne wân</l><l>al betalle verloren.&gt;</l><l>dô was dem hêren vil zoren</l><l>turnô und vil ungemach,</l><l>daz latînûs dise rede sprach.</l><l n="4925">her clagetez sînen mannen</l><l>und gienk mit zorne dannen</l><l>unde mit unminne</l><l>hin ze der kuniginne.</l><l>do er in die kemenâten gienk,</l><l n="4930">minnichlîche in enphienk</l><l>diu kuniginne rîche.</l><l>vil gezogenlîche</l><l>gnâdete her ir dâ wider.</l><l>si hiez in sitzen bî ir nider.</l><l n="4935">dô her bî ir gesaz,</l><l>sîner rede niht vergaz</l><l>turnûs der rîche vil gewizzenlîche: her was ein edile forste.</l><l>&lt; frouwe, ob ich getorste,</l><l>ich wolde û von dem kunege clagen,</l><l n="4940">daz her daz laster wil vertragen,</l><l>daz ênêas der troiân</l><l>im und û hât getân</l><l>unde uns andern allen.</l><l>wem mohte daz gevallen?</l><l n="4945">her sprichet der wunderlîche zû.</l><l>swie bôslîche her tû,</l><l>ichn wil ez weiz got niht verdolen.</l><l>wande her hât mir bevolen</l><l>sîn lant und sîn rîche.</l><l n="4950">swie her mit geswîche</l><l>und mîner wârheit niene giht,</l><l>mîn herze geswîchet mir niht</l><l>und mîne frunt und mîne man.</l><l>ich wil, ob mirs got gan,</l><l n="4955">die bôsen trôischen zagen</l><l>ûzer diseme lande jagen</l><l>hin wider uber mere</l><l>mit michelme here,</l><l>daz ich schiere gewinne.&gt;</l><l n="4960">dô sprach diu kuniginne</l><l>&lt; turnûs, lieber sun mîn,</l><l>des wil ich gewis sîn,</l><l>alsô dû spriches alsô tû,</l><l>dâ wil ich dir helfen zû</l><l n="4965">mit sinne und mit râte</l><l>beidiu frû und spâte</l><l>unde naht unde tach,</l><l>als ich kan unde mach,</l><l>mit listen und mit fûgen.</l><l n="4970">ich gibe dir schaz genûgen,</l><l>den dû gerne nemen maht,</l><l>wande dû bist wol bedaht.</l><l>dank habe der ez geriet,</l><l>daz dû die trôischen diet</l><l n="4975">betalle wil vertrîben.</l><l>liezest dû si blîben,</l><l>ez wâre schande unde spot.&gt;</l><l>&lt; frouwe, daz vergelde û got,&gt;</l><l>sprach der helt lussam.</l><l n="4980">urloub her dô nam</l><l>zû der kuneginne.</l><l>dô schieden si sich mit minne.</l><l>dô daz alsô getân was</l><l>und sich der hêre ênêas</l><l n="4985">vaste sazte zû der were,</l><l>dô quam turnûses here</l><l>ze rosse und zu fûze,</l><l>als wir ez sagen mûzen.</l><l>des wart erweget al daz lant,</l><l n="4990">wander hete sich besant</l><l>verre und wîten.</l><l>si quâmen in allen sîten</l><l>ze laurente zû gevaren</l><l>mit vil michelen scharen</l><l n="4995">daz lant ze berge und ze tale.</l><l>des heres was ein grôze zale,</l><l>als ich ez an den bûchen las.</l><l>hundert tûsent ir was</l><l>und vierzich tûsent dar zô.</l><l n="5000">wol enphienk sie dô</l><l>turnûs der hêre.</l><l>her bôt in michel êre,</l><l>fruntlîche er sie beriet.</l><l>ichn mach û die forsten niet</l><l n="5005">rehte genennen alle ensamen:</l><l>idoch weiz ich ein teil ir namen,</l><l>die dâ wâren aller hêrste.</l><l>mezentiûs quam zaller êrste</l><l>der leite ein hêrlîche schare,</l><l n="5010">tûsent ritter brahter dare</l><l>sîner frunt und sîner manne.</l><l>iedoch sô was verre dannen</l><l>sîn lant unde sîn hûs.</l><l>dar nâch quam sîn sun lausûs</l><l n="5015">zû deme tagedink,</l><l>der schôniste jungelink,</l><l>den der ieman gesach,</l><l>daz ich erzûgen wole mach</l><l>mit den diez bûch hânt gelesen:</l><l n="5020">hern mohte nimmer scôner wesen</l><l>von allem sînem lîbe.</l><l>von manne und von wîbe</l><l>nie enwart schôner belde.</l><l>her fûrde sneller helde</l><l n="5025">mêr dan funfhundert.</l><l>her hete sich gesundert</l><l>von den anderen scharen.</l><l>aventînus quam nâch ime gevaren,</l><l>des hêren hercules sun;</l><l n="5030">her wolde ritterschaft dâ tûn.</l><l>aventînus der mâre,</l><l>man saget uns daz her wâre</l><l>hobisch unde êrhaft</l><l>kûne unde wârhaft.</l><l n="5035">her was turnô vile trût,</l><l>unde het eins lêwen hût</l><l>gemachet ze sîme schilde.</l><l>der junge helt milde</l><l>dorch die scholde phlach her des,</l><l n="5040">daz sîn vater hercules</l><l>einen lêwen erslûch</l><l>und anders wunders genûch,</l><l>des weiz man wol die wârheit.</l><l>dem hêren was diu fromicheit</l><l n="5045">von sîme vater wol geslaht.</l><l>tûsent ritter heter braht</l><l>sunder schutzen und fûzhere.</l><l>her wonde bî dem western mere.</l><l>nâch aventîne dô quam</l><l n="5050">ein hêre vile lussam,</l><l>der herzoge von prênestîne.</l><l>ein michel menege was diu sîne:</l><l>tûsent ritter hêrlîche</l><l>fûrde der herzoge rîche</l><l n="5055">wol gewâfent und wol berâten,</l><l>die scône ritterschaft tâten</l><l>unde wole vehten kunden,</l><l>dô si siches underwunden</l><l>unde sich wol werden</l><l n="5060">mit speren und mit swerden.</l><l>dô quam ein hêre dar nâ,</l><l>der wole wart enphangen dâ,</l><l>der margrâve von pallante.</l><l>tûsent ritter sunder sarjante</l><l n="5065">und hundert schutzen brahter dare</l><l>ze storme harde wole gare.</l><l>dar nâch quam messâpûs,</l><l>deme hete neptûnûs</l><l>sîn vater tûsent ritter gesant</l><l n="5070">mit gewâfenter hant.</l><l>her was kunich von dem mere.</l><l>harde beschowete man sîn here,</l><l>dô her ze laurente quam.</l><l>ir ros wâren lussam,</l><l n="5075">snel unde vile gût,</l><l>von einer slahte stût,</l><l>diu dâ wont in deme mere.</l><l>her und allez sîn here</l><l>heten solhe vârîs,</l><l n="5080">sine lebeten aber neheine wîs</l><l>langer danne vier jâr.</l><l>daz welnt die wîsen vor wâr,</l><l>die ez von den bûchen sagent.</l><l>die mûder die sie tragent</l><l n="5085">die enphânt si von dem winde</l><l>an des meres ende,</l><l>von den rossen und von den volen</l><l>daz is gnûgen unverholen(.)</l><l>ne kumet nimmer dehein fruht.</l><l n="5090">wâre ez niht unzuht,</l><l>ich gedûtez wole baz:</l><l>nû lâze ich ez umbe daz,</l><l>daz ich beschône dar mite.</l><l>ez is ein unhovesch site,</l><l n="5095">daz man der zuhte niene gert.</l><l>si wâren maneger marke wert,</l><l>mohten si leben zehen jâr.</l><l>nû wizzen wir daz wol vor wâr,</l><l>die wir diu bûch hân gelesen,</l><l n="5100">daz daz niht ne mach wesen.</l><l>do quam claudjûs der wol getâne,</l><l>her was hêre ze sabîâne.</l><l>dar nâch quâmen die barbarîne,</l><l>die pulloise und die latîne,</l><l n="5105">die von nâplîs, von salerne,</l><l>von calabrîe, von volterne,</l><l>die von genuê, die pîsâne,</l><l>die ungere und die veneziâne,</l><l>und dar zû manich rîche man,</l><l n="5110">des ich genennen niene kan,</l><l>manich helt lussam.</l><l>umb daz here daz dâ quam</l><l>is uns diu zale wole kunt:</l><l>sibenwarb zweinzich tûsunt</l><l n="5115">was ez dô ez quam ze samen.</l><l>sold ich diu lant und die namen</l><l>zellen albesunder,</l><l>daz wâre ein michel wunder.</l><l>daz here daz was lussam,</l><l n="5120">daz dem hêren turnô quam:</l><l>manech ritter gemeit,</l><l>den her hete sîn leit</l><l>enboten unde geclaget.</l><l>ze jungist quam ein maget</l><l n="5125">dorch turnûses willen,</l><l>diu hiez frou camille,</l><l>diu kunegîn von volcâne,</l><l>ein maget wol getâne,</l><l>verwizzen unde reine.</l><l n="5130">sie was iemer eine</l><l>der schônisten juncfrouwen</l><l>die ieman mohte beschouwen</l><l>an allem ir lîbe.</l><l>sie was zeinem wîbe</l><l n="5135">wol gewassen genûch,</l><l>sô nie wîb mêr getrûch</l><l>schôner tohter dan si was.</l><l>wîzgele was ir daz vas</l><l>und diu scheitel vil gereht.</l><l n="5140">daz vorhoubet was ir sleht,</l><l>die ouchbrân brûn und niht breit,</l><l>gewassen âne arbeit,</l><l>schône ougen und wol stânde,</l><l>daz manech man des wânde,</l><l n="5145">daz si wâre ein gotinne.</l><l>diu nase der munt daz kinne</l><l>daz stunt sô minnechlîche,</l><l>daz nieman wart sô rîche,</l><l>in geluste daz her sie gesâge,</l><l n="5150">daz si an sînem arme lâge.</l><l>ir varewe lieht unde gût,</l><l>rehte als milich unde blût,</l><l>wol gemischet rôt und wîz,</l><l>âne blank und ân vernîz</l><l n="5155">von natûre wîz und rôt.</l><l>( desn was ir nehein nôt),</l><l>scône ir arme unde hande,</l><l>wol gezieret mit gewande</l><l>minnechlîch was ir lîb al,</l><l n="5160">wol geschaffen unde smal</l><l>unde wîblîch genûch.</l><l>ir gewant al daz si trûch</l><l>daz stunt ir ritterlîche,</l><l>wande sie was rîche</l><l n="5165">und mohtez wol gewinnen.</l><l>anderre kuniginne</l><l>gelîchete ir neheine.</l><l>ir hemede daz was cleine</l><l>unde wîz alsam ein swane.</l><l n="5170">einen rôten borden trûch si ane,</l><l>gedwungen vaste umbe ir lîb.</l><l>sie ne tet niht alse ein wîb,</l><l>si gebârde als ein jungelink</l><l>unde schûf selbe ir dink,</l><l n="5175">als sie ein ritter solde sîn.</l><l>ir mantel der was harmîn,</l><l>dar ûffe ein grûner samît,</l><l>dâ si dô zû der zît</l><l>inne gienk unde reit.</l><l n="5180">der zobel was brûn unde breit,</l><l>als uns daz bûch saget vor wâr.</l><l>mit einem borden was ir daz hâr</l><l>wol gewalkieret.</l><l>si was gebalzieret</l><l n="5185">als ein ritter lussam.</l><l>irn mohte nieman wesen gram,</l><l>der si rehte gesach.</l><l>deheines werkes sie ne phlach,</l><l>daz wîbes werk wâre.</l><l n="5190">ez was ir unmâre,</l><l>man ne moht siz niht gelêren,</l><l>sie ne wolde sich niht kêren</l><l>niewan an ritterschaft.</l><l>grôz was ir geselleschaft,</l><l n="5195">die si hete braht dare:</l><l>magede eine grôze schare,</l><l>funf hundert junkfrouwen,</l><l>die konden helme houwen</l><l>unde schilde stechen</l><l n="5200">unde spere brechen</l><l>unde justieren</l><l>unde wol pungieren,</l><l>die ir volgen mûzen</l><l>ze orse und ze fûzen,</l><l n="5205">slahen mit den swerden</l><l>mit den die des gerden.</l><l>des plach frou camille</l><l>und daz was ir wille,</l><l>daz si wâfene trûch,</l><l n="5210">und was doch heimelîch genûch</l><l>mit den rittern allen tach.</l><l>ich sage û wes si nahtes plach:</l><l>dâ si herberge gewan</l><l>dar ne mûste dehein man</l><l n="5215">neheine wîs nâher komen:</l><l>des wart gûte war genomen,</l><l>daz sis nimmer vergaz.</l><l>diu frouwe tetez umbe daz,</l><l>dorch andern neheinen rûm,</l><l n="5220">si wolde ir magettûm</l><l>bringen an ir ende</l><l>sunder missewende.</l><l>vernemet scône hovescheit</l><l>umbe ein pharît daz si reit:</l><l n="5225">ein tûre zoum lach dar ane.</l><l>daz winster ôre und der mane</l><l>wâren im wîz als der snê.</l><l>ez was ir uber sê</l><l>gesant bî einem môre.</l><l n="5230">im was daz zesewe ôre</l><l>und der hals swarz als ein rabe.</l><l>ich moht û wunder dar abe</l><l>sagen, ob es wâre nôt.</l><l>daz houbet was im al rôt</l><l n="5235">und wol geschaffen genûch,</l><l>und ein bein rôt und ein bûch,</l><l>der ander bûch was ime vale</l><l>al daz bein hin ze tale.</l><l>si mohtez gerne rîten.</l><l n="5240">im glizzen die sîten</l><l>als ein wilder phâwe.</l><l>diu ein gofe was aphelgrâwe,</l><l>rehte als ein lêbart.</l><l>harde ez besehen wart,</l><l n="5245">dô siz geriten brahte dare.</l><l>der zagel was im einvare</l><l>crisp und swarz als ein bech.</l><l>ez gienk ebene in den wech,</l><l>sanfte und balde genûch.</l><l n="5250">die frowen ez ritterlîchen trûch.</l><l>der satel, der dar ûffe lach,</l><l>der was als ich û sagen mach</l><l>vore wâr und ungelogen:</l><l>im wâren die satelbogen</l><l n="5255">gût von helfenbeine,</l><l>gezieret mit gesteine,</l><l>ze mâzen enge unde wît.</l><l>diu decke was ein samît,</l><l>mit goldînen nageln beslagen.</l><l n="5260">daz pharît daz in solde tragen</l><l>des mûste wol gephlegen sîn.</l><l>die darmgurteln wâren sîdîn,</l><l>veste unde lange,</l><l>und die antphange,</l><l n="5265">dâ mans ane gorde,</l><l>daz was ein tûre borde,</l><l>und daz vorbûge</l><l>ein borde vil gefûge,</l><l>genât ûf einen samît</l><l n="5270">( des geluste sie dô zû der zît)</l><l>zweier vingere breit.</l><l>dorch laurente sie reit</l><l>camille diu rîche</l><l>vil behagelîche.</l><l n="5275">die hêren und die frouwen,</l><l>die si wolden schouwen,</l><l>si quâmen zû den strâzen,</l><l>si stunden unde sâzen,</l><l>ze den venstern si lâgen.</l><l n="5280">alle die si gesâgen,</l><l>die dûhte si vil wol getân.</l><l>turnûs mohtes niht enphân</l><l>baz danne her tete,</l><l>wande si dorch sîne bete</l><l n="5285">ze sîner helfe komen was.</l><l>vor laurente an ein gras,</l><l>als man ûz der borch reit,</l><l>an eine scône wisen breit</l><l>heten herberge genomen</l><l n="5290">ir boten die ê waren komen.</l><l>dâ bevor alle wîle</l><l>vil nâch eine mîle</l><l>wâren geslagen ir gezelt</l><l>an die wisen und an daz velt.</l><l n="5295">dô der hêre turnûs gwan</l><l>alsô manegen rîchen man,</l><l>als ir wole habet vernomen,</l><l>und si ze samene wâren komen</l><l>dâ her trôst hete zû,</l><l n="5300">eines morgenes frû</l><l>die forsten her zû zime gewan,</l><l>die im gerne wolden gestân.</l><l>her leite sie an eine stat</l><l>und si giengen swar hers bat</l><l n="5305">in ein boumgarden an ein gras.</l><l>her saget in des im nôt was,</l><l>her sprach&lt; lieben frunt mîn,</l><l>die dorch mich her komen sîn,</l><l>mîne lanthêren,</l><l n="5310">got lône û der êren,</l><l>die ir mir habet getân.</l><l>moht ich ûch sô wol enphân,</l><l>als mir lieb wâre</l><l>( sprach der helt mâre),</l><l n="5315">dâ hân ich gûten willen zû.</l><l>ez is reht daz ich ez tû</l><l>so ich beste mach unde kan.</l><l>mîne mâge und mîne man</l><l>vernemet, des is mir nôt,</l><l n="5320">dorch welhe rede ich û enbôt.</l><l>als ir mir gûtes gunnet,</l><l>dâ ir vernemen kunnet</l><l>daz ich unrehte tû,</l><l>nimmer gehelfet mir derzû:</l><l n="5325">sprechet daz ichz lâze.</l><l>ich hân es gerne mâze,</l><l>ich wil es gerne abe stân.</l><l>is aber diu rede sô getân,</l><l>daz ir mîn reht erkennet</l><l n="5330">und ir ûch des versinnet,</l><l>sô stêt mir fruntlîchen bî,</l><l>als ûwer trouwe gût sî.&gt;</l><l>aber sprach turnûs</l><l>&lt; mîn hêre der kunech latînûs</l><l n="5335">der wart des ze râde,</l><l>daz her sîne genâde</l><l>sô an mich kêrde</l><l>und mich sô vil êrde</l><l>vor den lûten offenlîche,</l><l n="5340">daz her mir sîn rîche</l><l>mit sîner tohter wolde geben,</l><l>ob ich in mohte uberleben,</l><l>daz ich es alles gewielde</l><l>und daz ich behielde</l><l n="5345">sîn tohter ze wîbe,</l><l>und bî sîme lîbe</l><l>gab her mir borge unde lant,</l><l>sô daz ich dâ nieman ne vant,</l><l>der iht dar wider sprâche.</l><l n="5350">daz herz immer zerbrâche,</l><l>des ne hetich deheinen wân.</l><l>nû wil hers alles abe stân.</l><l>iedoch hât her es gesworen</l><l>und manech helt wol geboren,</l><l n="5355">die ich genennen wole kan,</l><l>die forsten und des kuneges man,</l><l>die man hât ze den besten.</l><l>daz lant und die vesten</l><l>die hân ich noch in mîner gewalt</l><l n="5360">( sprach der mâre helt balt),</l><l>als ez dâ geredet was.</l><l>nû is ein hêre ênêas</l><l>von troien in daz lant komen,</l><l>als ir wole habet vernomen,</l><l n="5365">in vil korzen stunden.</l><l>der hat sich underwunden</l><l>grozes hôchmûtes,</l><l>daz her mich mînes gûtes</l><l>betalle wil enterben.</l><l n="5370">dar zû wil ubele werben</l><l>mîn hêre der kunich latîn:</l><l>daz rîche und die tohter sîn,</l><l>daz mir dâ gegeben was,</l><l>daz wil her daz ênêas</l><l n="5375">habe unde behalde.</l><l>nû sprechet helide balde,</l><l>lieben frunt alle,</l><l>wie û daz gevalle,</l><l>unde râtet dar zû,</l><l n="5380">wie ich daz beste getû</l><l>nâch diu und ir habet vernomen,</l><l>nû ir dorch mich her sît komen.</l><l>ênêas - der - troiân</l><l>der hât uns laster getân,</l><l n="5385">daz is noch ungerochen.</l><l>unser borch hat her zebrochen</l><l>unde dar zû unser lant</l><l>geroubet unde verbrant</l><l>unde unser lûte erslagen.</l><l n="5390">daz wil ich û allen klagen</l><l>von den leiden gesten.</l><l>ouch wânent sie vesten</l><l>ein borch in diseme lande.</l><l>den schaden und die schande,</l><l n="5395">die mir der selbe troiân</l><l>mit sînen lûten hât getân,</l><l>daz lâzet û allen leit sîn,</l><l>( sprach her) lieben frunt mîn.&gt;</l><l>dô sprach ein forste hêre,</l><l n="5400">der het michel êre,</l><l>daz was der hêre mezentiûs,</l><l>&lt; got weiz, hêre turnûs,</l><l>daz ir sprechet daz is wâr.</l><l>ich weiz ez mêre danne ein jâr</l><l n="5405">unde ich hân ez wol vernomen,</l><l>wie ir ze samene wâret komen,</l><l>ir und der kunich latîn.</l><l>ez solde von rehte stâte sîn,</l><l>als ez dâ gesworen was.</l><l n="5410">nû hât der hêre ênêas</l><l>sich sîn underwunden,</l><l>in vil korzen stunden</l><l>er hât beroubet daz lant</l><l>und tyrrêô sîn hûs verbrant,</l><l n="5415">her und sîn troiâne,</l><l>und wil montalbâne</l><l>machen zeiner veste.</l><l>nû tût ab ir daz beste.</l><l>ob ez dise hêren dunket gût,</l><l n="5420">sô weiz ich daz ir wole tût:</l><l>nû her tumblîch hât getân,</l><l>nû solt ir wîslîch ane vân.</l><l>ir sît ein edel jungelink:</l><l>mit sinne solt ir ûwer dink</l><l n="5425">ze gûten dingen bringen.</l><l>ir solt im tagedingen</l><l>an ûwern hof vor ûwer man,</l><l>so ich allerbeste gedenken kan,</l><l>und solt in lâzen mit frede,</l><l n="5430">unze ir in gesetzet ze rede</l><l>umb alle sîne missetât.</l><l>daz dunket mich der beste rât.</l><l>ne mach hers niht gebûzen,</l><l>daz ir in welt grûzen,</l><l n="5435">is daz hern wil noch enkan,</l><l>sô manet frunt unde man,</l><l>hêren unde mâge.</l><l>ob her an die wâge</l><l>sîn leben wil lâzen,</l><l n="5440">sô solt ir'n der unmâzen</l><l>mit sînen schanden bringen wider</l><l>unde brechet ime nider</l><l>die borch, die her bouwen wil.</l><l>ir habet heres alsô vil,</l><l n="5445">daz irz lîhte getût,</l><l>ob ez dise hêren dunket gût.&gt;</l><l>dô messâpûs daz hôrde,</l><l>mezentiô her antworde,</l><l>dô sprach der vorste rîche</l><l n="5450">&lt; ir habet vil wunderlîche</l><l>turnô gerâten.</l><l>die ûch der rede bâten,</l><l>die wâren ubele bedaht.</l><l>als irz vore habet braht,</l><l n="5455">ob ez û ieman geriet,</l><l>des ne volge ich û niet,</l><l>daz im wol gezâme,</l><l>daz her immer nâme</l><l>sûne oder gerihte,</l><l n="5460">daz wâre alze lîhte</l><l>dem die ime sîn lant</l><l>beroubet hât und verbrant,</l><l>als man vil wole gesiht.</l><l>hern darf im widersagen niht</l><l n="5465">noch mêre warnen.</l><l>man schaffe daz siz arnen</l><l>die troiâre und ênêas,</l><l>wandes lutzel nôt was,</l><l>daz man sîne lûte slûch.</l><l n="5470">si heten im widersaget genûch,</l><l>ob ir der wârheite giet.</l><l>sine sint ouch sô tumb niet,</l><l>sie ne sîn des wol gewis,</l><l>daz turnûs ir vîant is</l><l n="5475">und sînes herzen unholt.</l><l>ez is betalle ir scholt,</l><l>daz ime turnûs is gehaz.</l><l>ouch wizzet wole daz,</l><l>daz her im wole schaden mach.</l><l n="5480">hern gefridet ez nimmer tach</l><l>mit mînem râte mêre:</l><l>ez gêt im an sîn êre.</l><l>sine mogen sich nimmer des bewaren,</l><l>wir solen zû der borch varen,</l><l n="5485">die her dâ wânet vesten</l><l>mit den sînen gesten</l><l>der ubermûtige man.</l><l>daz is vile baz getân,</l><l>daz man in dannen trîbe,</l><l n="5490">denner dâ belîbe</l><l>mit gewalde under unsern dank;</l><l>wande ez wirt vile lank,</l><l>ê dan manz mit gedinge</l><l>ze fromem ende bringe,</l><l n="5495">mich ne triege mîn wân.&gt;</l><l>dô dûhtez genûge wol getân,</l><l>daz turnûs alsô tâte.</l><l>dô worden sie ze râte</l><l>daz man die borch besâze,</l><l n="5500">und ob her sich vermâze</l><l>mit den sînen holden,</l><l>daz si sich weren wolden,</l><l>daz man si drûffe vienge</l><l>und marterde oder hienge:</l><l n="5505">des wâren sie wole wert.</l><l>des hete lange gegert</l><l>turnûs der gemeide,</l><l>wande im vile leide</l><l>ênêas - der - troiân</l><l n="5510">dâ vor habete getân:</l><l>daz wolder gerne rechen.</l><l>die borch wânder zerbrechen,</l><l>si was im doch vil ungereit:</l><l>des gewan her michel arbeit.</l><l n="5515">dô daz alsô geredet wart,</l><l>dô schûf der hêre sîne vart</l><l>turnûs der wolgetâne</l><l>hin ze montalbâne</l><l>mit den die im wâren komen.</l><l n="5520">daz hete wol dâ vor vernomen</l><l>ênêas der wîse.</l><l>wâfen unde spîse</l><l>erwarb viel der troiân.</l><l>her unde sîne man,</l><l n="5525">die her dar hete braht,</l><l>si wâren des wol bedaht,</l><l>daz si sich vaste wolden weren</l><l>mit den swerden und mit speren,</l><l>mit armbrusten und mit bogen.</l><l n="5530">turnûs was des betrogen,</l><l>des her gewis wolde wesen,</l><l>daz si nimmer mohten genesen</l><l>ûf der borch einen tach.</l><l>dô her die wârheit gesach,</l><l n="5535">dô was her vil unfrô,</l><l>want der vels was vile hô.</l><l>der berch was stechel uber al,</l><l>niwan ein hals der was smal,</l><l>den heten sie dorchhouwen.</l><l n="5540">dâ mohte man wol schouwen,</l><l>daz si frome lûte wâren.</l><l>des enmohte in drin jâren,</l><l>ein unwerehaft man</l><l>sint es ênêas began,</l><l n="5545">niht sô vile hân getân.</l><l>dô schûf der edel troiân</l><l>mit den sînen holden,</l><l>wie si sich weren wolden,</l><l>wer ûffen tornen wâre</l><l n="5550">und wie man erkâre</l><l>machete allbesunder</l><l>oben unde under,</l><l>und wer phlâge der zinne,</l><l>daz schûf her mit sinne.</l><l n="5555">wîslîch her des ahte,</l><l>wer des nahtes wahte</l><l>und wer dâ solde slâfen.</l><l>her bereite in allen wâfen,</l><l>die si kunden genutzen,</l><l n="5560">und schûf daz gûte schutzen</l><l>ûf der porten lâgen</l><l>und der borge phlâgen.</l><l>da es allermeiste nôt was,</l><l>dar geschûf hêr ênêas</l><l n="5565">die allerbesten hûte.</l><l>her hete helide gûte,</l><l>die konder wol gewîsen.</l><l>mit wâfen und mit spîse</l><l>wâren si wol berâten.</l><l n="5570">si leisten unde tâten</l><l>swaz her gebôt unde bat.</l><l>die borch stunt an einer stat</l><l>ûf einem wîzen steine,</l><l>des nanden si algemeine</l><l n="5575">die edelen troiâne</l><l>die nûwen borch albâne.</l><l>dô der hêre ênêas</l><l>in solhen angesten was,</l><l>do gesach sîn mûder vênûs,</l><l n="5580">daz im der hêre turnûs</l><l>gerne schaden wolde</l><l>und in besitzen solde</l><l>ûf montalbâne.</l><l>si quam ze volkâne</l><l n="5585">ze deme smidegote ir man,</l><l>flêgen sie in began</l><l>vênûs diu gotinne,</l><l>si bôt ime ir minne</l><l>( daz was im grôz miete),</l><l n="5590">daz her sie beriete</l><l>des si in gebâte,</l><l>und den rât tâte he't wale mochte gedon, dat eneas here son wapen hedde gude. du wart heme des te mude</l><l>daz sie in hieze</l><l>und daz niene lieze</l><l n="5595">dorch kost noch dorch arbeit.</l><l>her was der frouwen vil gereit</l><l>ir willen ze tûne.</l><l>dâ wart ein grôz sûne</l><l>gemachet under in zwein,</l><l n="5600">daz si trûgen enein,</l><l>dô her ir wolde volgen.</l><l>sie was ime erbolgen</l><l>siben jâr dâ bevoren</l><l>umb einen wênegen zoren,</l><l n="5605">den ich û wol sagen kan.</l><l>volcânûs ir man</l><l>der weste wol âne spot,</l><l>daz hêre mars des wîges got</l><l>bî frouwen vênûse lach.</l><l n="5610">daz heter manegen tach</l><l>verswigen unde verholen.</l><l>dô herz niht mêr wolde dolen,</l><l>ê siz mohten gemerken,</l><l>ein netze hiezer werken</l><l n="5615">von silber und von stâle:</l><l>des nam in michel hâle.</l><l>dô meisterde volcân</l><l>ein netze sô getân,</l><l>als ich û sagen mach,</l><l n="5620">daz manz kûme gesach,</l><l>sô cleine wârn die drâte.</l><l>eines âbendes spâte</l><l>uber daz bette her ez hienk,</l><l>und alse mars dar in gienk</l><l n="5625">und bî vênûse was gelegen</l><l>und der minnen wolde phlegen,</l><l>dô dûhtes vulcânum genûch:</l><l>mit deme netze er sie beslûch</l><l>dâ zehant beide.</l><l n="5630">dâ lach ir vênûs leide,</l><l>wander braht al die gote dare.</l><l>dô sis worden geware</l><l>und ez in clagete volcân,</l><l>dô dûhtes sie missetân,</l><l n="5635">dô si daz gesâgen,</l><l>daz si ensament lâgen</l><l>einander vile nâ.</l><l>idoch was etelîcher dâ,</l><l>der gerne offenbâre</l><l n="5640">bî vênûse wâre</l><l>dorch solhe sache gevangen.</l><l>dô daz was ergangen,</l><l>dô wart ime vênûs gram,</l><l>daz her niemer sider quam</l><l n="5645">an daz bette dâ si lach</l><l>unze an den tach,</l><l>daz si sîn bedorhte.</l><l>dô schûf her daz man worhte</l><l>der got von dem fûre</l><l n="5650">einen halsperch sô tûre,</l><l>daz ê noch sint nehein man</l><l>deheinen bezeren gewan.</l><l>der halsperch was des gût,</l><l>daz der man drinne was behût</l><l n="5655">vor aller slahte wunden</l><l>ze allen den stunden</l><l>daz hern an dem lîbe trûch.</l><l>her was vast und scône gnûch,</l><l>lieht von vil gûtem werke,</l><l n="5660">daz in mit lîhter sterke</l><l>ein man mohte an gefûren</l><l>und sich drinne wol berûren,</l><l>als in( einem) lînînem gewant.</l><l>vil wol daz turnûs bevant,</l><l n="5665">dô der hêre ênêas</l><l>dâ mite gewâfent was,</l><l>dô her im sînen lîb nam.</l><l>dô der halsperch vollequam,</l><l>harde lobete man in dô.</l><l n="5670">zwô hosen worhter im derzô</l><l>scône wîz îsenîn,</l><l>sine mohten niht bezer sîn,</l><l>sô nie ritter nehein</l><l>scôner geleite an sîn bein,</l><l n="5675">veste vone cleinen ringen,</l><l>der man mit deheinen dingen</l><l>niene mohte gebrechen,</l><l>dorchslahen noch dorchstechen.</l><l>einen helm sander der mite.</l><l n="5680">swar sô her gienge oder rite,</l><l>der in ûf hete gebunden,</l><l>in ne mohte niht verwunden,</l><l>hern worde ouch nimmer sigilôs.</l><l>wie wol man dar ane kôs,</l><l n="5685">daz in meisterde volcân!</l><l>her was lieht und wol getân,</l><l>brûn lûter als ein glas.</l><l>vil wole her geschaffen was,</l><l>gnûch wît unde vile hart,</l><l n="5690">sô nie dehein bezer wart.</l><l>her was vil wol ze lobene.</l><l>dâ stunt ein blûme obene</l><l>von dorchslagenem golde,</l><l>alsez volcân wolde,</l><l n="5695">dar inne ein rôter jachant.</l><l>diu lîste und daz halsbant</l><l>daz was vil wol gesteinet golt.</l><l>volcân was ênêase holt,</l><l>daz wart wol an dem helme schîn.</l><l n="5700">hern mohte nimmer bezer sîn</l><l>mit deheiner slahte dinge.</l><l>goldîn wâren die ringe</l><l>von gûteme gesmîde.</l><l>die snûre wâren sîde,</l><l n="5705">dâ mite man in ane bant.</l><l>der hêre, dem her wart gesant,</l><l>der was es vile wole wert.</l><l>dar zû sander ime ein swert,</l><l>daz scharpher unde herter was</l><l n="5710">dan der tûre eckesas</l><l>noch der mâre mîmink</l><l>noch der gûte nagelrink</l><l>noch haltecleir noch durendart:</l><l>sô nie dehein helm wart,</l><l n="5715">noch dehein schilt sô getân,</l><l>der dâ vore mohte gestân,</l><l>ez ne scrietez allez enzwei;</l><l>dâ vor enhalf niht ein ei</l><l>weder îsen noch stâl.</l><l n="5720">ez hete goldîniu mâl</l><l>unde gesilbert beide.</l><l>goldîn was diu scheide,</l><l>wol gesteinet und wol beslagen.</l><l>solde manz vor den keiser tragen,</l><l n="5725">den hêrsten, der ie krône trûch,</l><l>ez wâre lobelîch genûch.</l><l>der knoph und daz gehelze</l><l>was golt unde gesmelze,</l><l>der vezzel was ein borde</l><l n="5730">dâ mite man ez gorde,</l><l>alsô breit sô ein hant.</l><l>ez wart eime helde gesant,</l><l>der ez wol nutzen solde.</l><l>einen schilt von golde</l><l n="5735">sandim der mite volcân;</l><l>her woldez wizzen âne wân,</l><l>dô hern meisteren began,</l><l>daz in nimmer dehein man</l><l>mit wâfen mohte enginnen.</l><l n="5740">her was gevazzet innen</l><l>mit borden und mit phelle</l><l>und was al daz gestelle</l><l>mit goldînen nagelen dran geslagen.</l><l>swer sô in solde tragen,</l><l n="5745">der solde von rehte ein helt wesen,</l><l>daz sagent die daz hant gelesen.</l><l>daz was der hêre ênêas.</l><l>vil wol daz bret gesniten was</l><l>unde gefûchlîche gebogen</l><l n="5750">wol behûtet und wol bezogen.</l><l>daz meisterde volcân.</l><l>daz gerieme daz was corduwân:</l><l>daz was der frouwen vênûs rât.</l><l>ein borde was dar ûf genât</l><l n="5755">dorch hovescheit und dorch wunder</l><l>und ein samît dar under,</l><l>ichn weiz weder grûne od rôt.</l><l>ez was getân dorch nôt,</l><l>swer den schilt fûrde,</l><l n="5760">daz in niht enrûrde</l><l>der borde noch daz leder,</l><l>unde daz in der deweder</l><l>an den hals niht enribe</l><l>und im diu hût ganz belibe.</l><l n="5765">daz was dâ mite wol behût.</l><l>diu buckele was vil gût,</l><l>sô nie niht bezzers mohte sîn.</l><l>sie was alwîz silberîn,</l><l>geworht harde cleine,</l><l n="5770">gezieret mit gesteine.</l><l>smaragde und rubîne,</l><l>topazîe und sardîne,</l><l>crisolite und amatisten,</l><l>die wâren mit listen</l><l n="5775">gesetzet drin genûge.</l><l>dâ stunden inne mit fûge</l><l>granâte und saphiere.</l><l>ez was gefrumet schiere,</l><l>dô ez der meister gebôt.</l><l n="5780">der lêwe was betalle rôt,</l><l>der gemâlet was der ane.</l><l>dar zû sande im einen vanen</l><l>sîn mûder diu gotinne,</l><l>der was geworht mit sinne.</l><l n="5785">ich sage û wes her gût was.</l><l>diu gotinne pallas</l><l>worhten zeiner zîte</l><l>wider arânjen ze strîte,</l><l>dô si sich wider ir vermaz.</l><l n="5790">beide gelobeten sie daz</l><l>umb den hêrlîchen vanen,</l><l>sweder ir beste worhte drane,</l><l>daz si het immer die meisterschaft.</l><l>dâ hûb sich michel vîentschaft</l><l n="5795">enzwischen den gotinnen.</l><l>aragnes wart zeiner spinnen</l><l>dorch rouwe und dorch zoren,</l><l>daz sie hete verloren</l><l>die meisterschaft diu ir was,</l><l n="5800">ê danne sir frouwe pallas</l><l>ze der stunt ane gewan.</l><l>ez was unheil daz sis began:</l><l>dar nâch ergieng ez ir iedoch.</l><l>des phleget al ir kunne noch,</l><l n="5805">daz si spinnen unde weben,</l><l>dar ane verliesent sie ir leben.</l><l>dô daz gewâfen was gereit,</l><l>dâ grôz list und arbeit</l><l>zû wâren getân,</l><l n="5810">dô sandez hêre volcân</l><l>vênerî der frouwen</l><l>und hiez ez sie beschouwen.</l><l>und alsez vor si quam,</l><l>dô dûhtez sie vil lussam</l><l n="5815">und alle diez gesâgen.</l><l>ze samene sie dô lâgen</l><l>zû der nâhisten naht,</l><l>alser hete vollebraht</l><l>ir gebot und ir bete.</l><l n="5820">ichn darf û sagen was her tete:</l><l>sich geniete gûter minne</l><l>der got mit der gotinne.</l><l>dô daz alsô verre quam,</l><l>vênûs einen boten nam,</l><l n="5825">den si wole erkande.</l><l>daz gewâfen si dô sande</l><l>ir sune dâ her was.</l><l>des frowete sich ênêas,</l><l>wandez was im vile nôt.</l><l n="5830">bî dem bôten si ime enbôt</l><l>ein vil liebez mâre,</l><l>daz ein kunich wâre</l><l>dâ bî in einem lande,</l><l>den si wole erkande,</l><l n="5835">dâ ze pallantê,</l><l>der was turnô vil gevê,</l><l>wander tete im vile zoren.</l><l>dâ heten sie vil an verloren</l><l>der eine und ouch der ander.</l><l n="5840">der kunich hiez êvander</l><l>und was ze pallantê sîn hûs.</l><l>dô hiez frouwe vênûs,</l><l>daz her zûzim fûre</l><l>unde mit im swûre</l><l n="5845">und helfe an ime suchte,</l><l>ob her des geruchte,</l><l>daz her der sorgen worde belôst.</l><l>her solde helfe unde trôst</l><l>vil an ime vinden.</l><l n="5850">her mohte im wole senden</l><l>zwei tûsent sîner manne.</l><l>ez ne was niht verre dannen</l><l>von der borch, dâ ênêas</l><l>mit sînen mannen ûffe was.</l><l n="5855">dô hêr ênêas vernam</l><l>die boteschaft diu ime quam</l><l>und daz gewâfene besach,</l><l>dô was im allen den tach</l><l>vile wole ze mûte;</l><l n="5860">im enmoht von solhem gûte</l><l>niht lieber geschehen.</l><l>diu wâfen hiez her besehen</l><l>sîne lûte alle.</l><l>ez mûste in wol gevallen,</l><l n="5865">wandez was vil lobelîch.</l><l>dô sprach rittergelîch,</l><l>daz ez lobelîch wâre.</l><l>ouch sageter in daz mâre,</l><l>daz im sîn mûder enbôt.</l><l n="5870">der helfe was im aller nôt,</l><l>wand diu angest was im nâ.</l><l>dô ne was nieman dâ</l><l>under aller der diete,</l><l>der ez ime widerriete,</l><l n="5875">hern fûre dâ hin balde:</l><l>daz rieten junge unde alde.</l><l>do gelustes in deste baz,</l><l>wand si sprâchen alle daz,</l><l>daz ez in wol geviele.</l><l n="5880">dô hiezer zwêne kiele</l><l>schiere bereiten,</l><l>hern wolde lange beiten,</l><l>mit schiffen wolder dâ hin varen.</l><l>idoch wolder allerêrst bewaren</l><l n="5885">sîne borch albâne</l><l>und sîne troiâne,</l><l>von den her wolde scheiden.</l><l>betalle zwô tageweiden</l><l>was pallantê dannen niet.</l><l n="5890">dô ez im sîn mûder riet,</l><l>undez sînen mannen lieb was,</l><l>do beriet der hêre ênêas</l><l>sîn dink mit sînen mannen</l><l>ê danner fûre dannen.</l><l n="5895">her sprach&lt; lieben frunt mîn,</l><l>nû wir here komen sîn</l><l>an unser reht erbelant,</l><l>dar uns die gote hânt gesant</l><l>und uns die borch hânt gegeben:</l><l n="5900">al die wîle daz wir leben,</l><l>vâhen wirz manlîchen ane,</l><l>des bitich ûch alle und mane,</l><l>wande ir gûte knehte sît</l><l>unde in angest unde in strît</l><l n="5905">vile dicke sît komen</l><l>und ouch daz ofte habet vernomen</l><l>( sprach der hêre ênêas),</l><l>dâ lutzel lûte frome was,</l><l>die sich sazten ze were</l><l n="5910">wider ein grôzez here,</l><l>daz si sich erwerden.</l><l>wir kunnen mit den swerden</l><l>und mit schilden und mit speren</l><l>baz vehten und uns weren,</l><l n="5915">dan dise lûte kunnen.</l><l>wir haben hie begunnen</l><l>dirre gûten veste:</l><l>nû tût alle daz beste,</l><l>weret ûch alsô helide,</l><l n="5920">ûwern lîb und ûwer selide!</l><l>irn moget ninder gefliehen,</l><l>heizet ûr valporten ûf ziehen</l><l>und weret ûch hier inne</l><l>manlîch und mit sinne,</l><l n="5925">û geschiht al deste baz.</l><l>ir moget wole merken daz,</l><l>al hân ich sô vil bevoren,</l><l>daz ir mich ze hêren habet erkoren,</l><l>ich ne bin niht wan ein man.</l><l n="5930">swer aller beste gedenken kan</l><l>hern salz den andern niht helen.</l><l>waz mach ich û mêr bevelen</l><l>armen unde rîchen?</l><l>ez is û iegelîchen</l><l n="5935">an sîn selbes lîb bevolen</l><l>und is û allen unverholen:</l><l>weret ûch, des is û nôt,</l><l>daz ir iht geliget tôt</l><l>mit laster unde mit schanden.</l><l n="5940">gedenket wole zû den handen,</l><l>sô moget ir harde wol genesen.</l><l>des solt ir alle vlîzich wesen.&gt;</l><l>dô sprach aber mêre</l><l>ênêas der hêre</l><l n="5945">&lt; got gebiete û daz ir wol tût,</l><l>wande disiu borch is gût,</l><l>die uns got hie hât bescheret.</l><l>sie is immer erweret</l><l>vor storme und vor mangen.</l><l n="5950">lâzet ûch niht belangen,</l><l>ich kume wider schiere</l><l>uber drî tage oder viere,</l><l>ze langest in sehs tagen.</l><l>ûwer nehein sal verzagen</l><l n="5955">( sprach ênêas der wîse),</l><l>ir habet genûch spîse</l><l>unde gewâfenes vil,</l><l>swelch sô mannegelîch wil</l><l>unde des û nôt is.</l><l n="5960">ir solt alle wesen gewis,</l><l>daz ich gerne wider kome</l><l>sô daz ich û gefrome</l><l>und die borch erlôse.</l><l>untrôst is bôse:</l><l n="5965">habet alle gûten trôst,</l><l>ir werdet vile wole erlôst,</l><l>sal es gelucke walden.</l><l>ir solt ûch wole enthalden</l><l>mit sinne unde mit mâzen.</l><l n="5970">ûwer nehein sal sich lâzen</l><l>niht ze harde anz gemach.&gt;</l><l>dô herz allez gesprach</l><l>der mâre helt lussam,</l><l>urloub her dô nam</l><l n="5975">ze ascânjô sîme sun,</l><l>alser von rehte solde tûn.</l><l>he bevalhin sînen mannen</l><l>unde fûr dô dannen</l><l>mit manlîcher gwarheit.</l><l n="5980">von der borch her ze tale reit</l><l>zû der tiver an den stat,</l><l>aldâ her in daz schif trat</l><l>mit den sînen holden,</l><l>die mit im varen solden.</l><l n="5985">dô der hêre ênêas</l><l>in daz schif komen was</l><l>mit den sînen mannen</l><l>die mit im fûren dannen,</l><l>dô hûben sie diu schif ane</l><l n="5990">und fûren balde hin dane</l><l>die tiver al ze berge.</l><l>si fûrden halsberge,</l><l>schilde spere unde bogen.</l><l>ir segele hetens ûf gezogen,</l><l n="5995">der wint gieng in vaste nâch.</l><l>zû der verte was in gâch,</l><l>si stûrden unde rûrden.</l><l>dô bat her die in fûrden</l><l>daz sis wâren ernestaht.</l><l n="6000">dô fûrens alle die naht</l><l>und al den anderen tach,</l><l>unze daz man wole sach</l><l>daz diu sunne ensedil solde gân.</l><l>dô quam der edile troiân,</l><l n="6005">des hêren anchîses baren,</l><l>ze pallantê zû gevaren</l><l>aldâ rôme nû stêt.</l><l>da diu tiver in daz mere gêt</l><l>was her mit schiffen komen dar:</l><l n="6010">der borch worden sie gewar.</l><l>dô der helt lussam</l><l>zû der borch gevaren quam,</l><l>der schifmûde ênêas,</l><l>zû den selben stunden was</l><l n="6015">der kunich ûz der borch komen,</l><l>alse ir wole habet vernomen,</l><l>mit grôzen frouden unde spile.</l><l>do gesâgens allenthalben vile</l><l>hutten unde gezelde</l><l n="6020">an der wisen und an dem velde</l><l>bî der tiber an einer sîte.</l><l>dâ begienk ein hôgezîte</l><l>der kunich êvander</l><l>und manich man ander.</l><l n="6025">vil flîzich wâren sie des.</l><l>ez was antach daz hercules</l><l>ein wunderlîch tier dâ erslûch,</l><l>daz in leides tete genûch:</l><l>der lûte ez vile erbeiz,</l><l n="6030">alse man noch wole weiz.</l><l>ez was vil unreine,</l><l>in eime holen steine</l><l>was sîn wonunge und sîn hûs:</l><l>daz monstrum hiez câcûs,</l><l n="6035">harde wûstez daz lant.</l><l>dô daz hercules bevant</l><l>und daz wunder dâ vernam,</l><l>von sîme lande er dare quam.</l><l>her hete manlîchen mût.</l><l n="6040">dô wâfende sich der helt gût,</l><l>daz ez manich man ane sach.</l><l>her quam dâ daz kunder lach</l><l>unde slûch'z ze tôde</l><l>und lôste von nôde</l><l n="6045">daz lût von dem lande.</l><l>daz kunder her verbrande:</l><l>des lobete man in wît.</l><l>daz was diu hôgezît,</l><l>die der kunich dâ begienk.</l><l n="6050">hêrlîch her ez ane vienk.</l><l>dô ênêas der edele man</l><l>dare nâhen began,</l><l>dâ der kunech êvander lach,</l><l>under allenthalben sach</l><l n="6055">diu gezelde blîchen:</l><l>die segele hiezer strîchen</l><l>nider von dem maste.</l><l>her hiez si stûren vaste,</l><l>hern wolde idoch dar nâr niht komen,</l><l n="6060">ê danner hete vernomen,</l><l>waz heres dâ wâre.</l><l>dô hete der kunich mâre</l><l>einen sun der hiez pallas,</l><l>der gesach daz ênêas</l><l n="6065">mit schiffen dar zû quam.</l><l>der junkhêre lussam,</l><l>dô her sîn dâ wart gewar,</l><l>dô kêrder gegen ime dar.</l><l>dô het ouch hêre ênêas</l><l n="6070">getân als dâ site was,</l><l>und die mit im wâren komen,</l><l>die heten alle genomen</l><l>aller ritter gelîch</l><l>einen olêes zwîch.</l><l n="6075">daz bezeichent den fride</l><l>und was in den zîten side</l><l>wîten uber manich lant,</l><l>swer daz hete in sîner hant,</l><l>im ne schadete nieman niet.</l><l n="6080">des phlach diu heidensche diet.</l><l>do gesach der junkhêr pallas,</l><l>daz der hêre ênêas</l><l>fridelîche dare quam.</l><l>dô tet her alsim wol gezam,</l><l n="6085">balder gegen ime gienk,</l><l>minnechlîche er in enphienk</l><l>mit michelen êren.</l><l>die stûren hiezer kêren</l><l>vile schiere ze lande,</l><l n="6090">doch her sîn niht erkande.</l><l>dô grûztin pallas.</l><l>dô frâgete in ênêas</l><l>gezogenlîche mâre,</l><l>wâ der kunich wâre.</l><l n="6095">dô sagetez ime pallas</l><l>und fûrdin dâ der kunich was.</l><l>dô der helt lussam</l><l>vor den alden kunich quam,</l><l>do enphieng in minnechlîche</l><l n="6100">êvander der rîche.</l><l>dô sagete ime ênêas,</l><l>wannen her fûr und wer her was</l><l>und warumbe er dare quam.</l><l>dô der kunich daz vernam,</l><l n="6105">sîn geslehte erkander.</l><l>dô sprach der kunech êvander</l><l>&lt; ênêas lieber frunt mîn,</l><l>ir solt mir willekomen sîn</l><l>mit michelme rehte,</l><l n="6110">wande ich ûwer geslehte</l><l>ein teil wole erkenne.</l><l>die êre und die minne,</l><l>die ich û getûn mach</l><l>beidiu naht unde tach</l><l n="6115">des solt ir sîn vil gewis,</l><l>daz û daz gereit is,</l><l>( sprach her) frunt ênêas.</l><l>ich gedenke wol daz ich was</l><l>ze troie in dem lande.</l><l n="6120">vil wole ich erkande</l><l>ûwern vater anchîse,</l><l>den frumigen und den wîsen:</l><l>her bôt mir minne und êre</l><l>vile michels mêre</l><l n="6125">dan dâr ieman ander</l><l>( sprach der kunech êvander):</l><l>daz ne sal niht sîn verloren.</l><l>her gab mir ein vil gût horen,</l><l>daz beste daz ich ie gewan.</l><l n="6130">dar zû gab mir der edele man</l><l>ein gûten brakken und ein swert</l><l>und gesteines maneges phundes wert,</l><l>unde einen gûten bogen</l><l>gab mir der edele herzoge,</l><l n="6135">strâlen hiezer mir vor tragen</l><l>und einen kocher wol beslagen</l><l>mit rôteme golde.</l><l>wan daz ichs niene wolde,</l><l>her hete mir michel gût gegeben.</l><l n="6140">des wil ich û, sal ich leben,</l><l>lônen mit gûte.</l><l>des is mir ze mûte,</l><l>daz ichz gerne welle tûn.</l><l>ich hân einen jungen sun,</l><l n="6145">pallas, den ir hie gesiet,</l><l>der nis noch ritter worden niet,</l><l>dem wil ich morgen geben swert,</l><l>des hât er lange gegert,</l><l>unde wil in crônen</l><l n="6150">und wil û des lônen,</l><l>des mir ûwer vater tete,</l><l>unde leisten ûwer bete,</l><l>so ich mit deheinen dingen</l><l>immer mach volbringen,</l><l n="6155">des solt ir gewis sîn.</l><l>ich wil den lieben sun mîn</l><l>ensamt û senden hinnen</l><l>dorch ûwers vater minnen</l><l>und dorch ûch selben beide</l><l n="6160">und turnô ze leide,</l><l>dem ich alles ubeles gan.</l><l>sô wil ich mîne beste man</l><l>mit mîme sune senden,</l><l>die wol torren genenden</l><l n="6165">ze manlîchem dinge,</l><l>die die jungelinge</l><l>wole kunnen gewîsen.</l><l>die wil ich selbe spîsen,</l><l>zwei tûsent oder mêre</l><l n="6170">dorch mîn selbes êre.&gt;</l><l>êvander der mâre</l><l>sprach dô offenbâre</l><l>&lt; ênêas, lieber frunt mîn,</l><l>ir ne solt niht unfrô sîn,</l><l n="6175">ich bin frô, daz ir sît</l><l>komen her ze dirre zît,</l><l>daz ouch û lieb wesen mach,</l><l>wander is ein hêre tach,</l><l>den wir hie begên hûte</l><l n="6180">ich unde mîne lûte,</l><l>als ir wol moget hân vernomen.</l><l>nû ir here sît komen,</l><l>nû solt ir frôlîche leben.&gt;</l><l>her hiez im zezzenne geben.</l><l n="6185">dô nam her wazzer unde twûch.</l><l>man gab im alles des genûch</l><l>im und sînen holden,</l><l>des si selbe wolden</l><l>ezzen unde trinken,</l><l n="6190">des ieman mohte erdenken.</l><l>dô si gnûch ze mâzen</l><l>getrunken unde gâzen</l><l>alles des in lieb was,</l><l>dô sande ênêas</l><l n="6195">nâch sînem spileman.</l><l>einer frouden her began,</l><l>des her was berâten.</l><l>her gebôt daz si tâten</l><l>ir trôische spil</l><l n="6200">seltsâne unde vil,</l><l>des man dâ niht enphlach.</l><l>daz hôrde gerne und gesach</l><l>der kunich êvander</l><l>und manich man ander.</l><l n="6205">dô wart uber al geboten,</l><l>daz si opherden ir goten</l><l>zêren und ze holden,</l><l>daz si in des solden</l><l>helfen unde gunnen,</l><l n="6210">daz si zir wunnen</l><l>sô seltsâner spile</l><l>vernomen haten alsô vile.</l><l>dô der kunich frô was,</l><l>dô frowete sich ênêas</l><l n="6215">der wol gezogene troiân.</l><l>dô sie heten getân</l><l>ir spil nâch ir siten,</l><l>zû der borch si dô riten</l><l>der kunich unde ênêas,</l><l n="6220">sament in der junge pallas</l><l>mit ir mannen ensamen.</l><l>do genande êvander mit namen</l><l>ênêam sînen gast.</l><l>dannoch was diu borch unvast,</l><l n="6225">sint stunt rôme an der stat.</l><l>der kunech êvander dô bat</l><l>ênêam - den - troiân,</l><l>dem her êre hete getân,</l><l>daz her im sagete mâre,</l><l n="6230">wie daz komen wâre,</l><l>daz man troie mohte gewinnen,</l><l>sô vile sô sie dar inne</l><l>heten gûter knehte.</l><l>dô sageterz ime rehte</l><l n="6235">unde wiez von êrist quam</l><l>und wiez allez ende nam</l><l>al die rehten wârheit.</l><l>der kunich in die borch reit.</l><l>dô reit der kunich edele</l><l n="6240">ze sînem ansedele.</l><l>dô schûf man dem helide</l><l>herberge unde selide</l><l>und schûf in allen ir gemach,</l><l>daz in nihtes gebrach</l><l n="6245">ênêases holden,</l><l>swaz sô si eischen wolden.</l><l>êvander dô sande</l><l>boten after lande,</l><l>uber tach und uber naht.</l><l n="6250">her tet des her was bedaht</l><l>und hiez sagen mâre,</l><l>waz sîn wille wâre,</l><l>daz sîn sun pallas</l><l>der im vile lieb was</l><l n="6255">gewâfen nemen solde.</l><l>swer ritter werden wolde,</l><l>daz her ze hove quâme</l><l>undez von im nâme</l><l>ros gewant unde schat.</l><l n="6260">dô sie vernâmen dat,</l><l>dô quam dar vil manich man.</l><l>grôzen hof her dô gewan.</l><l>dô der werlde alsô vile</l><l>ze grôzen frouden unde spile</l><l n="6265">zû des kuneges hove quam,</l><l>dô teter alsim wol gezam.</l><l>her gab mit williger hant</l><l>ros schaz unde gewant</l><l>êvander der rîche.</l><l n="6270">dô wart hêrlîche</l><l>ritter sîn sun pallas,</l><l>als daz wole reht was.</l><l>des ne wundert mich niet,</l><l>daz in sîn vater wol beriet</l><l n="6275">mit gewâfen und mit gewande.</l><l>mit ênêase her in sande</l><l>mit zehen tûsent mannen</l><l>mit funfzich schiffen dannen</l><l>êvander der wîse.</l><l n="6280">her gab in gnûch spîse</l><l>als vile sô si ir wolden,</l><l>ob si dâ varen solden</l><l>ze anderhalbem jâre,</l><l>ob es nôt wâre.</l><l n="6285">die wîle daz ênêas</l><l>an der verte dâ was,</l><l>ê danner wider mohte komen,</l><l>sô hetez turnûs vernomen.</l><l>im was gesaget mâre,</l><l n="6290">daz her entrunnen wâre,</l><l>des was der hêre vil unfrô.</l><l>iedoch ne was ez niht sô,</l><l>alsim dâ gesaget was,</l><l>daz der hêre ênêas</l><l n="6295">der lobebâre wîgant,</l><l>gerûmet hete daz lant</l><l>dorch vorhte oder dorch nôt.</l><l>uber al daz here her gebôt,</l><l>daz man die borch besâze.</l><l n="6300">ê danner iht âze</l><l>wânder sie gewinnen.</l><l>dâ was aber innen</l><l>manich werehaft man,</l><l>die hûten daz hers niht gewan,</l><l n="6305">wand sie gerne genâsen.</l><l>ir horen hiezens blâsen:</l><l>grôz gerûfte dâ wart,</l><l>dô sich hûb an die vart</l><l>turnûs der rîche.</l><l n="6310">harde manlîche</l><l>vienk her daz dink ane.</l><l>manich zeichen unde vane</l><l>wart dâ an gebunden</l><l>in vil korzen stunden;</l><l n="6315">gerne tâten sie daz.</l><l>turnûs die borch besaz,</l><l>si riten vaste an den graben.</l><l>dâ wart ein michel strît erhaben,</l><l>sie schozzen vaste mit den bogen.</l><l n="6320">ir brucke heten sie ûf gezogen,</l><l>als in ênêas geriet,</l><l>ir nehein quam dar vor niet,</l><l>sie besazten dar inne</l><l>ir torne unde ir zinne.</l><l n="6325">ir dach si abe brâchen,</l><l>ir vanen si ûf stâchen</l><l>unde schûfen ir were</l><l>engegen dem creftigen here.</l><l>dô die troiâne</l><l n="6330">ûf montalbâne</l><l>wâren besezzen,</l><l>die helide vermezzen</l><l>wâren wol berâten.</l><l>si schûfen unde tâten</l><l n="6335">des si dô bedorhten.</l><l>ein teil sie in vorhten,</l><l>wandir hêre ênêas</l><l>dâ mit in niene was,</l><l>der in dâ lieb wâre.</l><l n="6340">turnûs der mâre</l><l>grôzen schaden her gewan.</l><l>sie behielden alse gûte man</l><l>ir hêren sîn hûs.</l><l>dô greif der junge ascânjûs</l><l n="6345">harde fromechlîchen zû</l><l>beidiu spâte unde frû:</l><l>her trôste sînes vater man.</l><l>grôzen lob her dâ gewan. want he't vromelike ane vinc, wa het ane di not ginc</l><l>None turnûs der helt balt,</l><l n="6350">dô her die borch mit gewalt</l><l>gewinnen niene mohte</l><l>als im selben tohte</l><l>âne grôze arbeit,</l><l>dicke her derumbe reit.</l><l n="6355">her was ein unfrô man,</l><l>dô her si schouwen began:</l><l>betrogen het in sîn wân,</l><l>wan der berch was sô getân,</l><l>sô veste und sô werehaht,</l><l n="6360">des her hete gedaht,</l><l>des ne mohte niht geschehen.</l><l>den berch hete wol besehen</l><l>der troiâre ênêas,</l><l>daz her vile veste was,</l><l n="6365">dâ hern het bevangen.</l><l>storm unde mangen</l><l>die ne vorhter niht ein blat.</l><l>niewan an einiger stat,</l><l>als man mohte schouwen,</l><l n="6370">dâ heten sie dorhouwen</l><l>tiefe graben und wîte</l><l>in vil korzer zîte,</l><l>sint daz sis begonden,</l><l>wande siz wol konden.</l><l n="6375">ez meisterde ênêas.</l><l>der nidere grabe der was</l><l>harde wît unde tief.</l><l>ein wazzer dar inne lief,</l><l>daz von den brunnen nider flôz.</l><l n="6380">daz ne was niht grôz,</l><l>ez vlôz von der borch her abe.</l><l>dâ ûzen was ein ander grabe,</l><l>der sô grôz niene was,</l><l>den hete der hêre ênêas</l><l n="6385">gemeisteret dâ bevoren.</l><l>des hete turnûs grôzen zoren.</l><l>des erbalch sich der wîgant,</l><l>daz her dâ niht envant</l><l>dehein unveste stat.</l><l n="6390">die schiltknehte her dô bat,</l><l>daz si ze storme wolden gân,</l><l>daz was doch angestlîch getân.</l><l>turnûs tet unrehte,</l><l>daz her die schiltknehte</l><l n="6395">zû deme storme treib,</l><l>dâ ir vile tôt beleib,</l><l>wandez enhalf niht ein bast,</l><l>want der grabe was sô vast.</l><l>dô si tâten daz her gebôt,</l><l n="6400">von diu lâgen sie dâ tôt,</l><l>âne mâze und âne zale.</l><l>die dâ sprungen ze tale</l><l>in den graben hin nider,</l><l>der quam lutzel lebende wider:</l><l n="6405">si worden meistich erslagen.</l><l>solde man schiltknehte klagen,</l><l>sô moht dâ michel jâmer wesen,</l><l>wand sin mohten niht genesen</l><l>mit deheinem dinge.</l><l n="6410">der grabe was tief und enge,</l><l>dâ si zû drungen.</l><l>die dô dar in sprungen</l><l>die wordens lîbes âne,</l><l>want die troiâne,</l><l n="6415">die an den zinnen wâren</l><l>und ûf den arkâren,</l><l>sine sparden ir deheinen,</l><l>si queleten sie mit steinen.</l><l>eislîche si schozzen.</l><l n="6420">vil ubel es die genozzen,</l><l>die dâ ze storme giengen,</l><l>wand sie den tôt enphiengen.</l><l>dô ir dâ vile tôt lach,</l><l>undez turnûs gesach,</l><l n="6425">daz ir lutzel genas</l><l>und der schade alze grôz was</l><l>vil mangegem ze sêren,</l><l>her hiez si dannen kêren.</l><l>des wart her dâ ze râte.</l><l n="6430">ez was idoch ze spâte,</l><l>daz hers niht was ê bedaht,</l><l>wan si wâren unzalaht</l><l>die dâ lâgen erslagen.</l><l>die ne mohte nieman dannen tragen,</l><l n="6435">die beliben in dem graben:</l><l>si âzen gîren unde raben wîen ende gîren ende ander ondiere</l><l>None und swaz si ezzen wolde.</l><l>si heten sêre vergolden</l><l>den aller êristen storm.</l><l n="6440">si masten manegen grôzen worm</l><l>mit fleische und mit blûte.</l><l>dô wart des zû mûte</l><l>turnô daz her dannen reit.</l><l>her hete michel arbeit</l><l n="6445">und lûte dâ vil verloren.</l><l>daz waz turnô vile zoren.</l><l>dô turnûs solde dannen</l><l>varen mit sînen mannen</l><l>hin ze herbergen</l><l n="6450">und sie die halsberge</l><l>sumelîche heten ûz getân,</l><l>dô gesach her schif stân</l><l>in der tiber dâ nider.</l><l>vil drâte rander hine wider</l><l n="6455">mit zorenlîchen dingen.</l><l>daz fûre hiezer bringen</l><l>( der stat ne was dâ niht hôch):</l><l>her schûf daz man diu schif zôch</l><l>ûz dem wazzer an daz lant,</l><l n="6460">und worden schiere verbrant.</l><l>dô sprach der hêre turnûs</l><l>&lt; heten si dorf oder hûs</l><l>ienre in diseme rîche,</l><l>diu woldich wârlîche</l><l n="6465">verwôsten mit fûre.</l><l>in wirdet vile tûre,</l><l>den schalken, des si hânt gedaht,</l><l>daz si mit schiffen bî der naht</l><l>hine entrinnen wolden,</l><l n="6470">ênêases holden,</l><l>als ir hêre hât getân,</l><l>der ungetrouwe troiân.</l><l>diu vart is in undernomen,</l><l>sine mogen hinnen niht komen</l><l n="6475">lebende und ungevangen:</l><l>si werdent alle erhangen</l><l>oder gemartert, sal ich leben.</l><l>ich wil in daz lôn geben,</l><l>daz si habent hûte</l><l n="6480">verdient umb unser lûte.&gt;</l><l>dô turnûs der wîgant</l><l>diu schif hete verbrant</l><l>der helt kûne unde gemeit</l><l>und er hine wider reit</l><l n="6485">zû sînem gezelde,</l><l>do gesach her an dem velde</l><l>manech gezelt wol getân,</l><l>dâ bî manege hutten stân</l><l>allenthalben in dem lande.</l><l n="6490">vil manich fûre dâ brande,</l><l>dâ daz mâre here lach.</l><l>swaz der ritter her gesach,</l><l>die her dare hete braht,</l><l>den bôt her allen gûte naht.</l><l n="6495">minnechlîche er zûzin sprach</l><l>und hiez si scaffen ir gemach,</l><l>daz si ouch gerne tâten.</l><l>si wâren wol berâten</l><l>nâch rîcher lûte wîse.</l><l n="6500">si heten genûch spîse</l><l>mit in allen dare braht.</l><l>vil nâ zû der mitter naht</l><l>si trunken unde âzen.</l><l>ir leides sie vergâzen,</l><l n="6505">sie bliesen unde sungen,</l><l>si spilden unde sprungen</l><l>und wachten unde riefen,</l><l>unze daz si ensliefen</l><l>und alle trunken lâgen,</l><l n="6510">sine hôrden noch ensâgen.</l><l>dô daz alsô komen was,</l><l>dô het der hêre ênêas</l><l>der sâlige troiân</l><l>uber die porten getân</l><l n="6515">zwêne ritter die ir phlâgen.</l><l>dô jene trunken lâgen,</l><l>daz markten si rehte,</l><l>si wâren gûte knehte,</l><l>der kûne eurîâlûs</l><l n="6520">und der fromige nîsûs</l><l>der vil liebe geselle sîn.</l><l>daz wart dicke wole schîn,</l><l>daz si geliebe wâren.</l><l>in alsô vile jâren,</l><l n="6525">sô si wâren ensamen,</l><l>niht wan ein der namen</l><l>wâren sie gescheiden:</l><l>wan si dûhte beide,</l><l>daz si ein lîb wâren.</l><l n="6530">under allen den troiâren</l><l>ne hete man niht funden</l><l>zû den selben stunden</l><l>zwêne kûne jungelinge,</l><l>die ze grôzeme dinge</l><l n="6535">baz konden gerâten.</l><l>vernemet wie si tâten.</l><l>dô quam dem helide nîsen</l><l>dem fromigen und dem wîsen</l><l>grôz gedank in sînen mût,</l><l n="6540">wander was ein ritter gût,</l><l>edile unde hêre</l><l>und het umb die êre</l><l>dikke gerne ungemach.</l><l>zû sîme gesellen her sprach</l><l n="6545">&lt; geselle, vil lieber man,</l><l>daz ich weiz und daz ich kan</l><l>daz kanst ouch dû unde weist.</l><l>wir sîn ein lîb und ein geist</l><l>mit willen und mit werken.</l><l n="6550">dû salt daz rehte merken,</l><l>daz ich gemerket hân nû</l><l>( daz gesehen wir wol ich unde dû)</l><l>umb die herelûte,</l><l>die wâren mûde hûte,</l><l n="6555">daz schînt wol an in allen.</l><l>nû sint si nider gevallen</l><l>trunken unde enslâfen.</l><l>der wîn und diu wâfen</l><l>hânt in benomen ir maht</l><l n="6560">unde hânt si dar zû braht,</l><l>daz sie niht enmogen</l><l>noch ze storme niht mê togen.</l><l>der nû under si wolde gân,</l><l>der mohte ir harde vile erslân.</l><l n="6565">ich sage dir wes ich hân gedaht:</l><l>daz ich an dirre naht</l><l>underz here strîche</l><l>vil geswâslîche</l><l>und wil in schaden swaz ich mach.</l><l n="6570">ê dannez immer werde tach,</l><l>sô kome ich her wider in,</l><l>is daz ich lebendich bin.&gt;</l><l>dô daz geredete nîsûs,</l><l>dô antworde ime eurîâlûs</l><l n="6575">&lt; warumbe sprechet ir daz?</l><l>ir solt ûch verdenken baz,</l><l>mich dunket daz ir missetût.</l><l>wir sîn ein fleisch und ein blût</l><l>( sprach her), liebe frunt mîn,</l><l n="6580">ichn weiz wie daz mohte sîn,</l><l>wie wir daz ane geviengen,</l><l>daz wir halbe hin ûz giengen</l><l>und halbe beliben hie inne.</l><l>daz dûhte mich unminne.</l><l n="6585">nû uns got hât ein lîb gegeben,</l><l>wir soln beide ensament leben</l><l>und ouch ensament sterben.</l><l>wir soln daz beide werben,</l><l>daz dunket mich baz getân,</l><l n="6590">unde solen danne gân,</l><l>daz wir mînen hêren venden.</l><l>wil uns got dare senden,</l><l>her minnet uns deste baz.&gt;</l><l>dô her gesprochen hete daz</l><l n="6595">eurîâlûs der wîse,</l><l>dô antworde ime nîse</l><l>( unde dunket mich gût)</l><l>&lt; ez is mir lieb daz ir ez tût</l><l>unde bin ich es vile frô.</l><l n="6600">ich ne meinde ez niht sô,</l><l>daz ichz tûn wold eine:</l><l>ir redet als ichz meine,</l><l>ichn wolde dar niht eine varen,</l><l>ich wil daz gerne bewaren,</l><l n="6605">daz ich von û iht scheide.&gt;</l><l>dô giengen si beide</l><l>zû den selben stunden</l><l>dâ si ascânjum funden,</l><l>ir hêren ênêases sûn,</l><l n="6610">und sagten im waz si wolden tûn</l><l>und dorch waz si quâmen.</l><l>urloub sie zim nâmen</l><l>und ze den hûsgenôzen</l><l>luzeln unde grôzen</l><l n="6615">und giengen von der borch nider.</l><l>sine quâmen nimmer mêre wider.</l><l>welt ir hôren vore baz,</l><l>sô mogen wir û sagen daz</l><l>wie sie ez ane viengen,</l><l n="6620">dô si von der borch giengen.</l><l>si wâren helide lussam.</l><l>ir iewederre nam</l><l>einen îsenînen hût</l><l>unde zwei swert gût,</l><l n="6625">ir gêre sie nâmen.</l><l>do si underz here quâmen,</l><l>irn wart dâ nieman gewar.</l><l>ir swert heten sie bar,</l><l>diu si in den handen trûgen.</l><l n="6630">der lûte si vil erslûgen</l><l>slâfende und âne were.</l><l>si tâten wunder in dem here.</l><l>in vil korzen stunden</l><l>machten sie manegen wunden,</l><l n="6635">der niemer mêre genas:</l><l>wol zwei hundert ir was.</l><l>flîzech wâren sie des.</l><l>dô quâmen sie dâ ramnes</l><l>der gûte wîssage lach</l><l n="6640">( nîsûs in wol besach):</l><l>der was vile rîche</l><l>unde lach hêrlîche</l><l>der wârsage wîse.</l><l>unsanfte erwacte in nîse,</l><l n="6645">anders danne ers gerde.</l><l>mit dem scharphen swerde</l><l>daz houbet her im abe scriet:</l><l>dazn heter vor gesaget niet.</l><l>dâ was diu wîsheit al verloren.</l><l n="6650">her het des âbendes dâ bevoren</l><l>sô vil getrunken wînes,</l><l>daz her selbe sînes</l><l>al betalle vergaz.</l><l>iedoch heter gesaget daz</l><l n="6655">her in der wochen worde erslagen.</l><l>ich hân in selden hôrt geclagen.</l><l>dô gienk eurîâlûs</l><l>in ein gezelt dâ messâpus</l><l>lach mit sînen mannen.</l><l n="6660">nîsûs zôch in dannen,</l><l>wande in nâhete der tach.</l><l>eurîâlûs gesach</l><l>einen helm vil wol getân:</l><l>dô her dannen solde gân,</l><l n="6665">her nam den helm an sîne hant,</l><l>ûf sîn houbet her in bant:</l><l>daz wart im sint ze leide.</l><l>dô giengen si beide</l><l>dâ si grôzen schaden nâmen.</l><l n="6670">dô si ûz dem here quâmen,</l><l>dâ si schaden heten getân,</l><l>dô quam der hêre volzân</l><l>von laurente dar gevaren</l><l>mit einer mâzlîchen schare.</l><l n="6675">her fûrde wole hundert schilde.</l><l>dô si sie an deme gevilde</l><l>gegen in komen gesâgen,</l><l>der grâve wolde sie frâgen</l><l>von dem here mâre,</l><l n="6680">ob ûf der borch noch wâre</l><l>diu trôische diet.</l><l>dem hêren antwordens niet, den heren antworden. du si'ne spreken horden</l><l>None ir sinne sie vergâzen,</l><l>si kêrden von der strâzen,</l><l n="6685">si wolden fliehen in daz holz.</l><l>dô was dâ manich ritter stolz</l><l>und genûge die si jageten.</l><l>niwan daz sie verzageten,</l><l>unde fliehen begunden,</l><l n="6690">in ne wâre zû den stunden</l><l>niht ubiles getân.</l><l>nîsûs - der - troiân</l><l>der was sneller ein teil,</l><l>doch heten si bêde unheil.</l><l n="6695">eurîâlûs was ouch snel genûch,</l><l>wan der helm den her ûf trûch,</l><l>den sach man verre blîchen.</l><l>hern mohte niht gewîchen,</l><l>man ensâge wole war her gienk,</l><l n="6700">dâ von quam daz man in vienk</l><l>zû dem selben mâle.</l><l>dô viengen si eurîâle.</l><l>dô daz was ergangen,</l><l>daz der helt was gevangen</l><l n="6705">eurîâlûs - der - troiân,</l><l>dô wolden der grâve volzân</l><l>wider fûren zû dem here.</l><l>dâ wider ne mohter deheine were</l><l>getûn zû den stunden:</l><l n="6710">si heten in gebunden.</l><l>daz was nîsô vile zoren,</l><l>daz her in sô solde hân verloren,</l><l>her wolde ê selbe blîben dâ.</l><l>mit listen quam her in sô nâ,</l><l n="6715">sîn rouwe was vile grôz,</l><l>mit eime gêre her dorchschôz</l><l>einen des grâven man,</l><l>sô daz her nimmer dan</l><l>mit sîme lîbe quam:</l><l n="6720">sîn ende er dâ ze stete nam.</l><l>dô sprach der grâve volzân</l><l>&lt; ichn weiz wer diz hât getân,</l><l>der mînen man hie hât erslagen,</l><l>den ich ubile mach verclagen,</l><l n="6725">ez gêt dir an dîn leben.&gt;</l><l>her hiez im einen slach geben.</l><l>als der grâve gerde,</l><l>mit eime scharphen swerde</l><l>daz houbet her im abe slûch.</l><l n="6730">des wart rouwich genûch</l><l>nîsûs dô her ez gesach.</l><l>ez was der leidiste slach,</l><l>den her gesach slahen ie.</l><l>gebâren enweste her wie:</l><l n="6735">done wolder niht verholen wesen</l><l>noch âne in genesen.</l><l>her hete in gerne erlôst.</l><l>des lîbes heter sich getrôst,</l><l>hern vorhte im neheinen teil,</l><l n="6740">her liez daz leben an ein heil,</l><l>als in der grôze zoren dwank.</l><l>manlîche her her vore sprank,</l><l>der wol gelobete wîgant.</l><l>daz swert trûch her an der hant,</l><l n="6745">ez was stark unde gût.</l><l>ouch heter eines lêwen mût,</l><l>daz mach man wole sprechen.</l><l>sînen gesellen wolder rechen:</l><l>her erslûch vil schiere</l><l n="6750">des grâven manne viere,</l><l>daz si tôt lâgen.</l><l>dô daz die andern sâgen,</l><l>daz her sô tobelîchen warb,</l><l>wandern rûchte ob er starb</l><l n="6755">und enwolde niht komen dane,</l><l>vaste liefen sie in ane</l><l>mit speren und mit swerden</l><l>die sîn alle gerden.</l><l>ir frunt sie an ime râchen,</l><l n="6760">si slûgen ûf in unde stâchen,</l><l>unze her dâ tôt lach.</l><l>dô daz volzân gesach,</l><l>daz sie dâ beide lâgen tôt,</l><l>sînen lûten her gebôt,</l><l n="6765">hern wolde sie niht scheiden:</l><l>her gebôt daz man in beiden</l><l>diu houbet abe slûge</l><l>und si zû dem here trûge.</l><l>daz hiez der grâve volzân,</l><l n="6770">daz was schiere getân.</l><l>dô der grâve daz beriet,</l><l>sint ne wolder dâ belîben niet,</l><l>sîn lûte hiez er bâren</l><l>die dâ erslagen wâren,</l><l n="6775">beidiu tôt unde wunt.</l><l>her reit dâ zer stunt</l><l>zû deme here dannen.</l><l>her gebôt sînen mannen,</l><l>daz si diu houbet nâmen.</l><l n="6780">ê si in daz here quâmen,</l><l>dô was ez sô verre tach,</l><l>daz man uber al gesach</l><l>dâ die lâgen erslagen.</l><l>dâ was weinen unde clagen.</l><l n="6785">vile rouwich was diu diet,</l><l>wande sie ne westen niet,</l><l>wer daz hete getân,</l><l>ê der grâve volzân</l><l>mit sîner schare dar zû reit:</l><l n="6790">do erfunden sie die wârheit.</l><l>ich wil û sagen wie ez quam.</l><l>den helm den eurîâlûs nam</l><l>in messâpûs gezelde,</l><l>der quam ze hôhem gelde,</l><l n="6795">des man luzel gedahte.</l><l>do in volzân wider brahte,</l><l>dô erkande in messâpûs</l><l>und der hêre turnûs.</l><l>ir lûte daz tihten,</l><l n="6800">daz si in einen galgen rihten</l><l>an der porten dâ man zû gienk,</l><l>diu houbet man dar ane hienk.</l><l>dô die troiâre</l><l>vernâmen daz mâre,</l><l n="6805">daz der hêre nîsûs</l><l>und sîn frunt eurîâlûs</l><l>beide erslagen lâgen,</l><l>und sie diu houbet sâgen</l><l>an dem galgen hangen hô,</l><l n="6810">dô was maneger unfrô.</l><l>si heten rouwe grôze</l><l>umbe ir hûsgenôze,</l><l>die alsô wâren bliben tôt.</l><l>der hêre turnûs dô gebôt</l><l n="6815">in dem here uber al</l><l>uber berch und uber tal</l><l>und hiez sagen mâre,</l><l>swer sô sîn frunt wâre</l><l>und sîner minne rûchte,</l><l n="6820">daz her die borch sûchte,</l><l>her wolde fullen den graben,</l><l>oder her worde dar abe</l><l>mit den swerden geslagen.</l><l>dô wart dâ manich stark wagen</l><l n="6825">zû getriben al geladen.</l><l>jenen wolden sie schaden,</l><l>die der borch phlâgen.</l><l>dô si daz ersâgen,</l><l>do geschûfen si ouch ir were,</l><l n="6830">want si gesâgen daz here</l><l>wâfen unde rûren</l><l>unde dar zû fûren</l><l>vile grôze gedraht.</l><l>ê dan siz worfen in die graht</l><l n="6835">und ê siz mohten gelegen,</l><l>sô heten sie ouch dar engegen</l><l>geschaffet ir gewarheit.</l><l>daz fûre heten si vil gereit</l><l>unde dar zû ir gerech,</l><l n="6840">smalz, swebel unde bech,</l><l>die gedraht si branden</l><l>under ir handen.</l><l>die ez dar zû trûgen,</l><l>vil si der erslûgen.</l><l n="6845">dô turnô bedohte,</l><l>daz die graben ne mohten</l><l>niht gefullet werden,</l><l>dô hiez her sie mit erden</l><l>fullen unde slihten.</l><l n="6850">mangen hiezer rihten,</l><l>seilen unde mannen,</l><l>und ebenhôhen spannen</l><l>und hiez die trîben dar zô.</l><l>die troiâre wânder dô</l><l n="6855">alle schiere haben tôt.</l><l>den schutzen her gebôt</l><l>beidiu gebôt unde bat,</l><l>her fûrde sie an eine stat,</l><l>her tete in rede gûte</l><l n="6860">mit fruntlîchem mûte</l><l>und bat si vaste schiezen,</l><l>daz si der ne liezen</l><l>deheinen leben noch genesen,</l><l>die an den zinnen wolden wesen</l><l n="6865">und dâ stunden ze were,</l><l>und bat allez daz here,</l><l>daz si ze storme wolden gân.</l><l>daz wart schiere alsô getân,</l><l>als wir û wol gesagen mogen.</l><l n="6870">vile dikke dâ flogen</l><l>schefte unde phîle</l><l>eine lange wîle</l><l>unde materelle</l><l>grôz unde snelle</l><l n="6875">unde scharphe gêre.</l><l>dô trûgens sêre,</l><l>die den graben solden weren:</l><l>sine mohten sich drûf niht generen,</l><l>von den zinnen man si treib,</l><l n="6880">daz ir luzel drane bleib.</l><l>sie mûsten sich bergen.</l><l>niewan die halsberge</l><l>und îsen ane trûgen,</l><l>die schozzen unde slûgen.</l><l n="6885">doch wart ir sô vile wunt,</l><l>daz si dô zû der stunt</l><l>mit gewalde solden în gân,</l><l>wan daz der edile troiân,</l><l>ascânjus der junge man,</l><l n="6890">die helide trôsten began.</l><l>dô sprach der helt mâre,</l><l>daz ez noch arger wâre,</l><l>daz si mit schanden storben</l><l>danne si rûm erworben</l><l n="6895">unde wolden wol genesen.</l><l>die dâ gûte knehte wolden wesen,</l><l>der nande her sô vil mit namen,</l><l>daz si sich alle begonden schamen,</l><l>ez wâre in leit oder gemach.</l><l n="6900">sô vil her in zû sprach</l><l>den alden und den jungen,</l><l>daz si her vor sprungen</l><l>unde jene enphiengen,</l><l>die dâ ze storme giengen.</l><l n="6905">als ich die rede hân vernomen,</l><l>ir was ein michel teil komen</l><l>zû den zinnen vile nâ,</l><l>dô widerstunden sie in dâ</l><l>alse gûte knehte.</l><l n="6910">dâ golden sie in rehte</l><l>daz si unschuldich wâren</l><l>mit blîkolben swâren.</l><l>sine spareten ir neheinen.</l><l>mit grôzen lâzsteinen</l><l n="6915">qualten sie si âne zal,</l><l>die den graben al ze tal</l><l>tôt walzeten hin nider:</l><l>sine quâmen nimmer dar wider.</l><l>der storm was vile grôz.</l><l n="6920">beidenthalben man schôz</l><l>beidiu ûf unde nider.</l><l>dâ flogen vort unde wider</l><l>die phîle dikker danne ein regen.</l><l>ascânjûs der junge degen</l><l n="6925">getrôste sînes vater man.</l><l>grôz arbeit her des gewan.</l><l>her schûf daz sie sich wereten</l><l>und den lîb genereten</l><l>vor ir vîanden.</l><l n="6930">si dahten wol zen handen,</l><l>si slûgen unde stâchen,</l><l>die halse si in brâchen,</l><l>die arme und die rucke.</l><l>dô was uber die brucke</l><l n="6935">ein berfrit hô gespannen,</l><l>daz was zwelif mannen</l><l>bestatet unde bevolen,</l><l>die mûsten angest dâ dolen,</l><l>dô man si stormen began.</l><l n="6940">dar ûffe wâren zwêne man,</l><l>zwêne ritter gûte,</l><l>den dâ diu hûte</l><l>allermeist bevolen was.</l><l>den getrouwete ênêas</l><l n="6945">wol, dô her si dâ liez.</l><l>lîcûs der eine hiez</l><l>und der ander helenôr.</l><l>dem het der hêre hectôr</l><l>wâfen unde swert gegeven.</l><l n="6950">si wâren beide geneven</l><l>helenôr unde lîke</l><l>zwêne ritter hêrlîke.</l><l>die lieben hûsgenôze</l><l>heten sorge grôze,</l><l n="6955">helenôr und lîcûs,</l><l>die dâ wâren ûf dem wîchûs,</l><l>und ander ênêases man,</l><l>dô man si sûchen began.</l><l>dô ir turnûs wart gewar,</l><l n="6960">des heres leiter vile dar</l><l>bî der brucke an eine stat.</l><l>her gebôt unde bat</l><l>frunt unde holden,</l><l>daz sime helfen wolden,</l><l n="6965">daz her den torn verbrande.</l><l>ê danner dannen wande,</l><l>woldern hân gewunnen.</l><l>dô wart dâ begunnen</l><l>ein storm vile freissam,</l><l n="6970">der ze grôzem schaden quam</l><l>den fromen troiâren.</l><l>die ûf dem torne wâren,</l><l>die liden michel nôt</l><l>und bliben doch ze jungest tôt.</l><l n="6975">si sûchte manich helt balt.</l><l>man gewan daz berfrit mit gewalt,</l><l>dazn was nehein wunder:</l><l>si macheten fûre drunder</l><l>michel unde vile grôz.</l><l n="6980">daz ole man dar în gôz,</l><l>daz vil sêre brande.</l><l>hin ûf man sande</l><l>heize flamme unde rouch.</l><l>daz fûre an die were flouch,</l><l n="6985">sine mohtenz niht erleschen.</l><l>ir blanken wâren eschen,</l><l>die vil liehte branden.</l><l>die zwelif wîgande</l><l>wichen engegen dem winde</l><l n="6990">oben an dem ende,</l><l>sine mohten niender abe komen,</l><l>wan diu leiter was in genomen,</l><l>da si mite solden abe gân.</l><l>der torn ne moht niht lenger stân,</l><l n="6995">die sûle wâren verbrant:</l><l>dô viel her nider alzehant.</l><l>michel jâmer dâ was,</l><l>wand ir neheiner genas.</l><l>si liden groze quâle</l><l n="7000">und storben alzemâle</l><l>unze an die zwêne man,</l><l>die ich genennen wole kan,</l><l>helenôr und lîcûs.</l><l>daz sach der hêre turnûs</l><l n="7005">harde frôlîchen an.</l><l>lîcûs karde hin dan,</l><l>engegen der porten her flôch.</l><l>helenôr daz swert zôch,</l><l>daz was scharf unde lank,</l><l n="7010">dâ mite teter manegen swank,</l><l>sô ez helide wol gezam.</l><l>zehenen her den lîb nam,</l><l>turnûses holden,</l><l>die in slahen wolden.</l><l n="7015">knehtlîche er sich werde.</l><l>mit dem gûten swerde</l><l>slûch her vaste unde stach,</l><l>unze her dar nider lach.</l><l>ze jungest slûch in turnûs.</l><l n="7020">dô was der helt lîcûs</l><l>in den graben hin ûf komen,</l><l>dâ wart ouch im sîn lîb genomen.</l><l>daz jâmer was vile grôz:</l><l>ein ritter dorch in schôz</l><l n="7025">mit eineme scharphen gêre:</l><l>sîne frunt rach her sêre.</l><l>dô hete der hêre turnûs</l><l>einen sweher der hiez rômulûs,</l><l>der was ein helt vermezzen</l><l n="7030">unde was gesezzen</l><l>ûf ein ros daz harde lief.</l><l>die troiâre er ane rief,</l><l>harde drôweter unde schalt.</l><l>ascânjûs der helt balt</l><l n="7035">was ûf der borch obene.</l><l>daz was in wol ze lobene,</l><l>her stunt bî sînen mannen.</l><l>den bogen heter gespannen,</l><l>dô her solde kêren dan,</l><l n="7040">ein scharphe strâlen sazter an,</l><l>sîn zoren der was grôz,</l><l>in den lîb her in schôz,</l><l>daz herze her im dorchbrach,</l><l>sô daz her niemer mêr gesprach</l><l n="7045">ubel noch gût enweder.</l><l>von dem rosse viel her neder.</l><l>alsô was im vergolden,</l><l>daz her si hete bescholden.</l><l>dô was turnô vil zoren,</l><l n="7050">daz her sô hete verloren</l><l>sînere swester man.</l><l>eins starken stormes her began</l><l>ze der borch in drin sinnen.</l><l>her wânde sie gewinnen</l><l n="7055">zû der selben zîte.</l><l>dô stormde an einer sîte</l><l>messâpûs und mezentiûs,</l><l>lausûs und aventînûs</l><l>anderhalbe mit here.</l><l n="7060">die troiâre giengen zewere.</l><l>da enzwischen was turnûs</l><l>und der grâve claudjûs</l><l>mit ir mannen allen.</l><l>der torn was gevallen,</l><l n="7065">den sie ê dâ branden.</l><l>diu brucke was bestanden,</l><l>mit storme giengen sie dar zô.</l><l>harde ervorhten sich dô</l><l>ascânjûs und sîne man.</l><l n="7070">grôz angest her gewan,</l><l>als daz nehein wunder was.</l><l>dô het der hêre ênêas</l><l>zwêne risen dâ gelâzen,</l><l>die ûf deme torne sâzen</l><l n="7075">ûf dem oberesten hûs.</l><l>der eine brûder hiez pandarûs</l><l>und der ander bitîas.</l><l>dô ez vil nâch sô komen was,</l><l>daz daz vorborge was verloren,</l><l n="7080">daz was den risen vile zoren,</l><l>ez dûht si michel schande,</l><l>daz si ir vîande</l><l>in sô nâhen sâgen gân.</l><l>ir halsberge heten si an getân,</l><l n="7085">die in ze mâzen wâren</l><l>von gûten ringen swâren.</l><l>freislîch was ir gemûte</l><l>und wâren ir hûte</l><l>von stahele dicke geslagen,</l><l n="7090">wan sis mohten wol getragen,</l><l>daz liezen sie wole schîn.</l><l>ir hosen wâren îsenîn</l><l>veste lank unde wît.</l><l>si wâren gernde in den strît.</l><l n="7095">balde giengen sie her abe</l><l>von dem torn her ûf den graben.</l><l>si bestunden michel arbeit,</l><l>iedoch was ez tumbheit,</l><l>des si wâren berâten.</l><l n="7100">die porten si ûf tâten,</l><l>die valbrucken liezens nider</l><l>unde slûgen jene wider,</l><l>die dâ ze storme giengen.</l><l>grimmechlîchen sis enphiengen</l><l n="7105">mit slegen vile swâren,</l><l>wande sie stark wâren</l><l>als sie von rehte solden wesen.</l><l>vor in ne mohte niht genesen,</l><l>si slûgen daz in zû quam,</l><l n="7110">want si wâren in gram</l><l>als den wilden wolven.</l><l>mit îsenînen kolven</l><l>grôzen, die si trûgen,</l><l>des hers si vil erslûgen,</l><l n="7115">sô daz ez unmâze was,</l><l>pandarûs und bitîas.</l><l>dô daz turnûs gesach,</l><l>daz dâ vile tôt lach</l><l>des hers von den zwein resen,</l><l n="7120">daz nieman mohte genesen,</l><l>den si mohten bestrîchen,</l><l>si mûsten alle entwîchen:</l><l>dô des turnûs wart gewar,</l><l>mit tûsent rittern kêrder dar</l><l n="7125">mit zornegem mûte.</l><l>her sprach&lt; helede gûte,</l><l>nû denket wol zen handen,</l><l>daz wir diz geanden,</l><l>ir tumbheit in gelônen.</l><l n="7130">nieman sal ir schônen,</l><l>helfet daz wir sie erslân</l><l>und mit den andern în gân,</l><l>sô is diu borch gewunnen.&gt;</l><l>dô wart dâ begunnen</l><l n="7135">ein sperwehsel vile grôz.</l><l>mit ermbrusten man dâ schôz</l><l>und mit starken gêren.</l><l>si frometen manegen sêren</l><l>dâ in beiden sîten,</l><l n="7140">daz dâ in korzen zîten</l><l>des heres vile tôt lach,</l><l>daz nieman gahten ne mach.</l><l>diu swert dâ vaste klungen,</l><l>dâ si ze samene drungen,</l><l n="7145">vil manech helm dâ erklank,</l><l>daz daz fûre drûz sprank</l><l>brinnende ze berge.</l><l>dâ worden halsperge</l><l>mit swerden verscrôten,</l><l n="7150">dâ was mit den tôten</l><l>der wech aller belegen.</l><l>turnûs der mâre degen</l><l>gewan idoch daz beste,</l><l>sô daz her sie ze leste</l><l n="7155">mit gewalt in die borch slûch.</l><l>dô bleib der troiâre gnûch</l><l>dar ûze âne ir dank.</l><l>turnûs in die borch sprank</l><l>mit funfzich heliden snellen</l><l n="7160">sîner hergesellen.</l><l>dô turnûs in der borch was,</l><l>dô beslôz der rise bitîas</l><l>daz tor hinder ime zô.</l><l>in grôz angest quam her dô</l><l n="7165">turnûs der rîche,</l><l>her wânde sicherlîche,</l><l>daz im sîne holden</l><l>vaste volgen solden</l><l>unde mit im în gân.</l><l n="7170">dô was diu porte zû getân.</l><l>des leit her michel nôt,</l><l>die sîne bliben alle tôt,</l><l>die mit im în drungen,</l><l>die alden mit den jungen,</l><l n="7175">ir neheiner genas.</l><l>selbe er nâch erslagen was</l><l>turnûs der mâre,</l><l>wan daz die troiâre</l><l>dar ûze wârn beslozzen,</l><l n="7180">ne hete er des niht gnozzen,</l><l>her hete verloren sîn leben,</l><l>wan daz im got wolde geben,</l><l>daz des gedahte bitîas,</l><l>daz sîn brûder dûze was</l><l n="7185">mit den anderen beliben.</l><l>her was zû dem tore getriben,</l><l>daz rou in zunmâzen.</l><l>her wolde in în lâzen:</l><l>zû der porten her sprank,</l><l n="7190">manlîch her dar ûz drank</l><l>vor die porte an eine stat.</l><l>turnûs nâch ime trat</l><l>wander slîbes gerde.</l><l>mit eime scharphen swerde,</l><l n="7195">daz her trûch an sîner hant,</l><l>gereichete her den wîgant:</l><l>daz zesewe diech slûch her im abe,</l><l>daz her viel in den graben,</l><l>sô daz ime der hals brach.</l><l n="7200">sîne frunt her an im rach</l><l>der herzoge turnûs.</l><l>die wîle hete pandarûs</l><l>tôtwunden enphangen.</l><l>dô was der storm ergangen.</l><l n="7205">der mûden troiâre,</l><l>ichn weiz wie vil der wâre,</l><l>die dâ ûze wârn genesen,</l><l>die mûsten wole frô wesen,</l><l>do si in die borch quâmen wider.</l><l n="7210">turnûs gienk dô hin nider,</l><l>her quam kûme danne.</l><l>dô heter sîner manne</l><l>tôt dâ gelâzen</l><l>vile ûz der mâzen,</l><l n="7215">die ruwen in vil sêre.</l><l>zweinzich hundert was ir mêre</l><l>danne der borgâre</l><l>dâ erslagen wâre,</l><l>want daz unreht was sîn,</l><l n="7220">daz wart im dicke wole schîn.</l><l>dô kêrde hêre turnûs</l><l>mit dem here von dem hûs,</l><l>ze den herbergen her reit.</l><l>her hete michel arbeit</l><l n="7225">erliden unde grôze nôt.</l><l>sîm marschalke her gebôt</l><l>unde hiez gebieten,</l><l>daz si daz berieten</l><l>unde holfen ahten</l><l n="7230">umb die schiltwahte.</l><l>her hiez siz alsô ane vân,</l><l>daz ez worde baz getân</l><l>dan des nahtes dâ bevoren.</l><l>her hete gerne sînen zoren</l><l n="7235">uber die borch gerochen,</l><l>dô herz hete gesprochen.</l><l>zû sînen frunden her sprach,</l><l>daz si schûfen ir gemach</l><l>unde rûweten die naht.</l><l n="7240">des wâren sie wol bedaht</l><l>unde wol berâten,</l><l>daz si daz gerne tâten.</l><l>des morgens vile frû</l><l>der borch kêrde aber zû</l><l n="7245">turnûs mit allem deme here.</l><l>dô sazten sich ze were</l><l>die troiâre alse in nôt was.</l><l>do gesâgen sie wâ ênêas</l><l>mit den schiffen zû quam,</l><l n="7250">der manegen helt lussam</l><l>mit ime dare brahte,</l><l>des turnûs niht gedahte.</l><l>hern wiste niht darumbe,</l><l>niwan daz die tumbe,</l><l n="7255">die ûf der borge lâgen,</l><l>und si'n komen sâgen,</l><l>vor froweden sie sprungen,</l><l>si bliesen unde sungen.</l><l>dô gemarkte ez messâpûs</l><l n="7260">und der helt turnûs.</l><l>do er der schiffe geware wart,</l><l>dô heter in die zûvart</l><l>harde gerne benomen:</l><l>dô wâren sie ze rosse komen</l><l n="7265">ûz den schiffen an daz lant.</l><l>ênêas der wîgant</l><l>wol gewâfent her was,</l><l>und der junge pallas,</l><l>der kunich êvanders sun.</l><l n="7270">der wolde ritterschaft dâ tûn,</l><l>der lussame jungelink,</l><l>der des tages sîn dink</l><l>vil manlîch dâ ane vienk,</l><l>die wîle sîn heil vore gienk.</l><l n="7275">dô was erlûhtet der tach.</l><l>der hêre turnûs ersach,</l><l>daz si ze rosse wâren komen.</l><l>driu tûsent ritter heter genomen,</l><l>geteilet in drî schare.</l><l n="7280">dô gesach si varen dare</l><l>der troiâre ênêas</l><l>und der junge pallas</l><l>unde sîn geselleschaft,</l><l>die vil schône ritterschaft</l><l n="7285">frôlîche dâ begunden.</l><l>si heten angebunden</l><l>manech zeichen unde van.</l><l>turnûs der randes an,</l><l>der genendige wîgant.</l><l n="7290">ein zeichen fûrder an der hant,</l><l>daz was gele unde rôt.</l><l>des ne wâre dehein nôt,</l><l>daz her iht kûner wâre.</l><l>ouch hete der helt mâre</l><l n="7295">einen wâfenrok ane</l><l>alsô getân als sîn vane</l><l>rôt unde gel samît,</l><l>und saz ûf ein râvît,</l><l>daz harde lief unde sprank.</l><l n="7300">ûz der schar her vore drank</l><l>sînen ritteren bevoren.</l><l>daz ros rûrder mit den sporen.</l><l>daz sach der junge pallas.</l><l>wol gewâfent her was,</l><l n="7305">sô nie dehein kunich baz.</l><l>ûf ein kastelân her saz,</l><l>daz sînem vater sande</l><l>ûz einem fromeden lande</l><l>der kunich vone marrok.</l><l n="7310">phellîn was sîn wafenrok</l><l>unde sîn zeichen was</l><l>cindâl grûne als ein gras</l><l>und sîn schilt was grûne.</l><l>pallas der was kûne,</l><l n="7315">her was ein helt lussam.</l><l>daz ros her mit den sporen nam</l><l>dô her turnûses wart geware,</l><l>dô sprancte her vor sîner schare</l><l>vor allen sînen holden:</l><l n="7320">die in wîsen solden,</l><l>die enmohten sîn niht behalden.</l><l>her liez es got walden,</l><l>pallas der wîgant</l><l>den schilt heter an die hant</l><l n="7325">zû dem brîtel genomen,</l><l>wander sach turnum komen,</l><l>hern wolde niht wenken,</l><l>sîn sper liez her senken,</l><l>alsô tet turnûs daz sîn.</l><l n="7330">dâ wart degenheit schîn</l><l>von den wîganden.</l><l>ze samene sie geranden,</l><l>als sie beide luste.</l><l>sie tâten eine juste</l><l n="7335">harde ritterlîche</l><l>zwein degenen gelîche,</l><l>âne arge liste.</l><l>ir neweder vermiste,</l><l>beide sie wol stâchen,</l><l n="7340">daz ir schafte brâchen,</l><l>die sprundelen hôhe flogen.</l><l>schiere sie diu swert zogen,</l><l>der si niht vergâzen.</l><l>ir beider ros gesâzen</l><l n="7345">ûf die hassen dar neder,</l><l>iedoch enviel ir deweder.</l><l>dô si alsô heten gevaren,</l><l>dô gemischeten sich die scharen</l><l>vaste in beiden sîten,</l><l n="7350">dô gieng ez an daz strîten.</l><l>daz here quam beidenthalb zû,</l><l>iedoch was ez dannoch frû.</l><l>ê dannez worde mitter tach,</l><l>dô wart dâ manech grôz slach</l><l n="7355">enphangen unde gegeben</l><l>und verlâzen manech leben</l><l>ze solhem widergelde.</l><l>an dem breiten velde</l><l>wart dô michel gedrank.</l><l n="7360">ez wâre ze sagenne alze lank,</l><l>wer dâ viel und wer dâ stach</l><l>und wer dâ sîn spere brach,</l><l>wer dâ starb und wer dâ slûch,</l><l>want der was vil unde gnûch</l><l n="7365">und wâren unzalhaft.</l><l>want dâ was grôz mankraft</l><l>an dem breiten gevilde.</l><l>dâ worden die schilde</l><l>und die helme verscrôten.</l><l n="7370">turnûs liez dâ tôten</l><l>zweinzich stunt mêre</l><l>denne ênêas der hêre.</l><l>dô kêrde ênêas</l><l>dâ ez aller dickest was,</l><l n="7375">die vîande brach er dorch.</l><l>dâ wart blûtich manech forch,</l><l>vil manegen her valde,</l><l>den nieman ne zalde.</l><l>vil her ir dar nider stach,</l><l n="7380">unz daz im sîn spere brach.</l><l>dô zôch der kûne troiân</l><l>daz swert, daz ime volcân</l><l>dorch minne hête gesant,</l><l>daz fûrder bar an sîner hant,</l><l n="7385">ez was lobelîch genûch.</l><l>swen sô her dermite slûch,</l><l>der ime ze rehtem slage quam,</l><l>vil schiere er ime den lîp nam.</l><l>der helm ne was nie sô gût</l><l n="7390">noch der îsenîne hût</l><l>noch der halsberch nie sô vast,</l><l>daz ez im holfe iht umb ein bast,</l><l>wander hete vil grôze kraft.</l><l>si wâren unzalehaft,</l><l n="7395">die vor im tôt lâgen.</l><l>die ander die daz gesâgen,</l><l>daz her solch wunder worhte,</l><l>si rûmden im dorch vorhte.</l><l>die dô der borch phlâgen,</l><l n="7400">dô si daz gesâgen,</l><l>daz der hêre ênêas</l><l>mit angesten dâ was</l><l>bî sînen vîanden,</l><l>ascânjûs ime sande</l><l n="7405">funf hundert sneller helde</l><l>mit helmen ûz ze velde,</l><l>ein wol gewâfente schar.</l><l>die leite ein kûne helt dar,</l><l>der frumige lycomîde.</l><l n="7410">si quâmen ze dem strîde</l><l>ênêase wol ze staden</l><l>und den vîanden ze schaden,</l><l>daz bescheinden sie genûgen:</l><l>des heres si vil erslûgen.</l><l n="7415">dô vaht der hêre ênêas</l><l>und der junge pallas</l><l>alsô helide gûte.</l><l>dô wart von dem blûte</l><l>daz mere dâ bevore rôt.</l><l n="7420">dâ bleib manech helt tôt,</l><l>der rosse vil dâ tôt lach.</l><l>der storm werde al den tach,</l><l>daz her nie ende genam.</l><l>als after mitter tach quam,</l><l n="7425">do gewan turnûs daz heil,</l><l>daz der troiâre ein teil</l><l>kêrde mit fluhte.</l><l>die getrôste mit zuhte</l><l>der junge kunich pallas,</l><l n="7430">dem ez harde leit was.</l><l>der helt pallas gesach</l><l>ime vile leiden tach,</l><l>dô her daz troische here</l><l>sach fliehen in daz mere.</l><l n="7435">do ers allerêrist wart gewar,</l><l>dô kêrder snellîche dar</l><l>dâ si hin flohen mit dem van.</l><l>der hêre pallas rief si an,</l><l>der frumige unde rîche,</l><l n="7440">vil gewaldechlîche</l><l>mit einre hôhen stimme</l><l>&lt; welt ir ze troie swimme?</l><l>daz is michel tumbheit,</l><l>want daz mere is vile breit,</l><l n="7445">ir moget ûch lîhte ertrenken.</l><l>ir solt ûch baz bedenken,</l><l>gûter hande lûte:</l><l>ichn weiz waz daz bedûte,</l><l>daz ir êrhaften tôt fliet</l><l n="7450">und ûch zeim schantlîchen ziet.</l><l>dorch welhe rede tût ir daz?</l><l>gunnet ir den vischen baz</l><l>daz si ûwer fleisch ezzen,</l><l>helide vermezzen,</l><l n="7455">dan den vogelen wilden</l><l>hir ûze an deme gevilde?</l><l>war zû is û daz gût?</l><l>ich wîse û wie ir baz tût:</l><l>ir moget wol mit êren</l><l n="7460">ze ûwerm hêren kêren,</l><l>edile wîgande,</l><l>der ûch ûz ûwerm lande</l><l>in ellende brahte,</l><l>sô tût ir êrahte.</l><l n="7465">irn solt niht fliehen</l><l>und gnendechlîche ziehen</l><l>diu wol snîdenden swert,</l><l>ob ir des lîbes iht gert,</l><l>und slahet die ûch wellen slân.</l><l n="7470">daz dunket mich baz getân,</l><l>daz ir gûte knehte weset</l><l>und mit êren geneset</l><l>unde rûm erwerbet,</l><l>dan ir mit schanden sterbet.&gt;</l><l n="7475">dô sprach aber pallas</l><l>alsô her ein helt was</l><l>&lt; ichn wil niht daz ir verzaget.</l><l>der ûch dâ here hât gejaget,</l><l>ich wil des gedingen</l><l n="7480">und wil in dar zû bringen,</l><l>daz hers niht mêre entû.</l><l>wir scoln im wider stên nû,</l><l>sô daz unser eintweder</l><l>den andern leget dar neder</l><l n="7485">von dem rosse an daz sant.&gt;</l><l>do gehôrde ez der wîgant,</l><l>turnûs, daz herz sprach.</l><l>diu rede was im ungemach</l><l>unde harde unmâre.</l><l n="7490">her frâgete in wer her wâre,</l><l>turnûs der vorste,</l><l>und wie her sich getorste</l><l>zû zim ebenmâzen,</l><l>her mohtez wole lâzen.</l><l n="7495">dô sagete ime pallas</l><l>vile rehte wer her was</l><l>und daz her im wâre gram</l><l>und her dorch daz dare quam,</l><l>daz her im schaden wolde,</l><l n="7500">dorch anders nehein scholde.</l><l>daz was turnô vile zorn,</l><l>daz ros rûrder mit den sporn.</l><l>alsô tet ouch pallas.</l><l>daz sîne vile snel was.</l><l n="7505">hern wolde im niht entwîchen.</l><l>si liezen dare strîchen,</l><l>die zwêne degene rîche</l><l>sich dacten ritterlîche</l><l>mit den schilden die sie fûrden.</l><l n="7510">dô si mit den sporen rûrden,</l><l>dô stach ir ieweder</l><l>den andern ritterlîche neder</l><l>von den rossen zû der erden. dâ mûste ervollet werden, des si sêre gerden.</l><l>si griffen zû den swerden,</l><l n="7515">die helide vile milde</l><l>zehiewen die schilde</l><l>ze spânen vil kleinen,</l><l>si zwêne wârn dâ eine,</l><l>daz nieman dâ bî in was.</l><l n="7520">dô slûch der helt pallas</l><l>turnô einen solhen slach,</l><l>daz her nâch dar nider lach.</l><l>her brahte in des innen,</l><l>daz her sîner minnen</l><l n="7525">betalle niene gerde.</l><l>mit dem scharphen swerde,</l><l>daz her an der hant trûch,</l><l>den helm her ime dorch slûch</l><l>und der hûben ringe.</l><l n="7530">dem edilen jungelinge</l><l>turnô bedohte,</l><l>daz pallas wole mohte</l><l>sîn ein vile gût degen,</l><l>wander was nâch tôt gelegen</l><l n="7535">der mâre helt lussam.</l><l>ûf diu knie her nider quam</l><l>vor pallase an den sant.</l><l>daz swert behielder in der hant,</l><l>hern mohte deheinen slach erzien.</l><l n="7540">aldâ her stunt ûf den knien,</l><l>her hete gerne sich erwert,</l><l>her stach pallase daz swert</l><l>underm halsberge in den lîb,</l><l>sô daz herm lant unde wîb</l><l n="7545">immer mêr mit fride liez:</l><l>tôten hern dar nider stiez.</l><l>dô lach pallas dâ erslagen,</l><l>den sîne frunt wol mûsten klagen,</l><l>daz her alsô veiger was,</l><l n="7550">der junge kunink pallas.</l><l>dâ was der jâmer vile grôz,</l><l>daz her des ubile genôz,</l><l>daz her dorch êre dare quam</l><l>der mâre helt lussam.</l><l n="7555">ez was ein vil ubil zît,</l><l>hern was in storm noch in strît</l><l>dâ bevor nie komen ê</l><l>noch getet sint nimmer mê.</l><l>dannoch was ez im ze frû.</l><l n="7560">her greif vil manlîche zû</l><l>der helt unbescholden.</l><l>her hete sich vergolden</l><l>dâ bevor allen den tach,</l><l>daz her mit êren tôt lach,</l><l n="7565">wander hete erslagen ê</l><l>hundert manne oder mê.</l><l>daz half in luzel iedoch,</l><l>wan daz man in lobet noch</l><l>und diu tugent is von im gescriben.</l><l n="7570">wârer mit schanden tôt belîben,</l><l>daz al verswigen wâre.</l><l>nû nam der helt mâre</l><l>vile êrhaft sînen ende</l><l>sunder ale missewende.</l><l n="7575">dô turnûs gesach,</l><l>daz der helt pallas lach</l><l>und tôt viel vor im an den sant,</l><l>ein vingerlîn heter an der hant</l><l>der junkhêre pallas,</l><l n="7580">daz gab ime ênêas</l><l>dorch trouwe und dorch fruntschaft,</l><l>dorch minne und dorch geselleschaft,</l><l>daz was rôt goldîn;</l><l>ezn dorfte niht bezzer sîn</l><l n="7585">und enwas niht ze kleine,</l><l>mit einem edilen steine,</l><l>daz was ein smaragdûs grûne.</l><l>turnûs der helt kûne</l><l>vergaz sîn selbes sêre drane.</l><l n="7590">ê danne er kêrde dane,</l><l>abe dem vinger herz im nam,</l><l>daz im sint zunstanden quam.</l><l>her tet ouch bôslîche</l><l>turnûs der rîche</l><l n="7595">unde harde sînen gewalt,</l><l>des her sît sêre engalt,</l><l>dô der helt ênêas</l><l>sîn sô gewaldich was,</l><l>daz her wol genesen mohte sîn,</l><l n="7600">niwan daz vingerlîn,</l><l>daz her in darumbe slûch.</l><l>dâ mite engalders ouch genûch.</l><l>dô turnûs dâ mit umbe gienk</l><l>und sîn dink ane vienk,</l><l n="7605">als ime selben geviel,</l><l>dô was dâ bî in eime kiel</l><l>ein schutze mit eime bogen.</l><l>her schôz turnûm den herzogen</l><l>dorch den halsberch in die sîten</l><l n="7610">ime selben zubilen zîten,</l><l>wanderz mit dem lîbe galt.</l><l>turnûs der helt balt</l><l>vil schiere er umbe sach,</l><l>wand im der zoren sêre wach.</l><l n="7615">dô gesach der helt snel</l><l>oben ûf daz castel</l><l>den schutzen mit dem bogen stân,</l><l>der ez ime hete getân.</l><l>sint was diu stunde niht lank,</l><l n="7620">vil schiere er in daz schif sprank.</l><l>dô in der schutze komen sach,</l><l>dô flôch her dannen unde lach</l><l>in der sentînen nider,</l><l>hern quam ouch nimmer mêre wider.</l><l n="7625">dô suchte in der wîgant</l><l>turnûs, unz er in vant.</l><l>daz houbet her im abe slûch:</l><l>dâ heter schaden ane genûch,</l><l>unde nam im den bogen.</l><l n="7630">die wîle daz der herzoge</l><l>alsô was dar under,</l><l>do geschach ein michel wunder,</l><l>daz was vil grôz unheil:</l><l>dô lôste sich daz ankerseil</l><l n="7635">dâ daz schif mit was gehaft.</l><l>der wint mit grôzer kraft</l><l>von dem lande dô quam,</l><l>daz schif her vor sich nam</l><l>und treib ez verre ûf daz mere,</l><l n="7640">sô daz turnûs zû dem here</l><l>niht enmohte wider komen</l><l>weder ze schaden noch ze fromen.</l><l>dô turnûs des gewar wart,</l><l>dô gerou in diu vart,</l><l n="7645">daz her in daz schif quam.</l><l>dô sprach der helt lussam</l><l>&lt; ôwê ungelucker man,</l><l>daz ich daz leben ie gewan!</l><l>nû bin ich sêre missetrôst.</l><l n="7650">doch hât mich dicke got erlôst</l><l>ûzer maneger grôzer nôt.</l><l>wâre ich ûf der erde tôt</l><l>beliben, sô wâre ich lîhte verklaget.</l><l>man sal sprechen ich sî verzaget</l><l n="7655">und fliehe dorch mîn bôsheit.</l><l>ich hân vil michel arbeit</l><l>mit grôzen êren dicke erliden.</l><l>hete ich diz eine vermiden!</l><l>nû is ez leider al verloren.</l><l n="7660">lâvînâ was mir geboren</l><l>ze grôzem unheile.</l><l>daz mir daz ze teile</l><l>von ir halb was getân</l><l>und ich es niht mohte engân,</l><l n="7665">des mach ich wol unfrô sîn.</l><l>ez is mir wole worden schîn</l><l>unde bin es wol gewis,</l><l>daz ez den goten leit is,</l><l>daz ich sô vile hân getân</l><l n="7670">wider ir mâge dem troiân:</l><l>des engilde ich vile sêre.</l><l>quâme ich ouch immer mêre</l><l>lebende ze lande,</l><l>ich hetes grôze schande.</l><l n="7675">kome ich aber wider niet,</l><l>sone rûche ich waz mir geschiet</l><l>( sprach der helt rîche),</l><l>sô mûz ich jâmerlîche</l><l>ûf diseme mere ligen tôt.</l><l n="7680">daz is diu allermeiste nôt,</l><l>dâ ich ie in quam.</l><l>diz wilde mere is mir gram,</l><l>ouch hazzent mich die winde,</l><l>als ich ez wol bevinde,</l><l n="7685">die mich von danne hânt getriben.</l><l>daz ich dâ niht was beliben</l><l>nâch mînen êren erslagen,</l><l>daz mûz ich nû wole klagen,</l><l>wandich ne trouwe niht genesen,</l><l n="7690">ez ne wâre ob daz mohte wesen,</l><l>daz ich gerne gesâge,</l><l>daz der wint gelâge,</l><l>der nordert dâ here vert.</l><l>wâre mir daz heil beschert,</l><l n="7695">daz mich des got gewerde,</l><l>daz her sundert kêrde,</l><l>sô mohte mîn rât werden,</l><l>sô quâme ich ze erden</l><l>dem troiâre ze banen.</l><l n="7700">des wil ich got manen,</l><l>daz her mich wider bringe</l><l>mit gnâdechlîchem dinge.&gt;</l><l>alsô fûr der helt balt</l><l>in des windes gewalt,</l><l n="7705">der mit dem freislîchen mere vaht,</l><l>den tach unde die naht</l><l>unze an den andern tach.</l><l>der nordert wint gelach</l><l>und der sundert wind quam,</l><l n="7710">der treib den helt lussam</l><l>wider zû lande,</l><l>al dâr her sich bekande.</l><l>dô gelante turnûs</l><l>vor eine borch dâ dampnûs</l><l n="7715">sîn vater hêre uber was.</l><l>das half im daz her genas,</l><l>turnûs der helt lussam,</l><l>daz her in daz schif quam,</l><l>dô her pallantem slûch</l><l n="7720">und in daz schif danne trûch.</l><l>ne heten daz schif niht dan getragen,</l><l>ênêas hete in erslagen.</l><l>dô daz alsô was getân,</l><l>daz pallas der edle man</l><l n="7725">sînen lîb hete verloren,</l><l>daz was ênêê vil zoren,</l><l>unde hiez in schiere bâren</l><l>sîne lûte die dâ wâren.</l><l>ênêas klagete sêre</l><l n="7730">sîn jugent und sîn êre</l><l>sîn tugent und sîn trouwe.</l><l>her hete grôze rouwe</l><l>der helt wol geborne.</l><l>vor leide und vor zorne</l><l n="7735">ne mohter niht gesprechen,</l><l>her wolde in gerne rechen</l><l>an turnô der in slûch.</l><l>den helt suchte her genûch in den stride ende in der scaren. du was he danne gevaren, alse heme selven leit was. du kerde eneas</l><l>None und kêrde wider in den strît.</l><l n="7740">her slûch wunden vile wît</l><l>mit sîner ellenthaften hant.</l><l>swen her an sînem wege vant,</l><l>her wâre junk oder alt,</l><l>mit dem lîbe her ez galt.</l><l n="7745">ênêas der hêre</l><l>was erbolgen sêre</l><l>unde rouwich genûch.</l><l>sîner vîande er erslûch</l><l>vile âne mâze.</l><l n="7750">her machete eine strâze</l><l>enalmitten dorchz gedrank.</l><l>dô quam her uber lank</l><l>dâ ime mezentiûs wider reit.</l><l>der leite eine schare breit,</l><l n="7755">dâ reit her hêrlîchen bevoren.</l><l>dô rûrde ênêas mit den sporen</l><l>daz ros dâ her ûffe saz.</l><l>ezn was trâge noch laz,</l><l>ez trûch in ritterlîche dar.</l><l n="7760">dô des der hêre wart gewar,</l><l>mesentiûs der rîche degen,</l><l>dô kêrder ênêase engegen,</l><l>in den schilt her in stach,</l><l>sô daz im sîn sper brach,</l><l n="7765">mezentiûs der helt balt.</l><l>ênêas ime daz vergalt</l><l>harde ritterlîche wider:</l><l>sîn sper daz liez her senken nider,</l><l>der troiâre ênêas</l><l n="7770">wand ime der arm wunt was.</l><l>ein wênich ob deme knie</l><l>stach hern rehte dorch daz die</l><l>und daz in trûch daz ros dorch,</l><l>sô daz si beidiu in einer vorch</l><l n="7775">ob einander lâgen.</l><l>sîn man die daz gesâgen</l><l>die lôsten in ritterlîche,</l><l>wander was ein vorste rîche</l><l>und was des rehte bedaht</l><l n="7780">unde hete mit ime braht</l><l>manegen helt gûten,</l><l>die'm sînen lîb behûten.</l><l>ze den herbergen sie in trûgen,</l><l>die arzâte ime twûgen</l><l n="7785">daz blût von den wunden.</l><l>schiere sie in bunden</l><l>als sie von rehte solden tûn.</l><l>dô vernamz lausûs sîn sun,</l><l>daz sîn vater wunt was,</l><l n="7790">und weste wol daz ênêas</l><l>die selben wunden hete getân.</l><l>dô bestunder den troiân</l><l>der junkhêre rîche.</l><l>her stach ritterlîche</l><l n="7795">daz sper in sîme schilde enzwei.</l><l>daz ne war im niht ein ei,</l><l>her vergalt imz ritterlîche wider</l><l>und stach in von dem rosse nider</l><l>als lank sô sîn spere was.</l><l n="7800">dô kêrde ênêas</l><l>uber den helt jungen.</l><l>dô was her ûf gesprungen,</l><l>daz swert hete her erzogen,</l><l>hinder deme satelbogen</l><l n="7805">daz ros her ime enzwei slûch,</l><l>deiz nimmer satel mêr getrûch</l><l>und der helt lussam</l><l>zû der erden bequam.</l><l>manlîche her ûf sprank,</l><l n="7810">lausûs ime zû drank,</l><l>unde ênêas der degen</l><l>trat im ernisthafte engegen.</l><l>dô die helide gûte</l><l>mit grimmigeme mûte</l><l n="7815">ze samene bequâmen,</l><l>si gâben unde nâmen</l><l>die slege freislîche.</l><l>der junkhêre rîche</l><l>bestunt den kûnen troiân,</l><l n="7820">der ime hete getân</l><l>und sînem vater leide.</l><l>dô schirmeten si beide,</l><l>als in beiden nôt was.</l><l>dô konde aber ênêas</l><l n="7825">baz vehten unde schirmen,</l><l>hern liez nie gehirmen</l><l>lausum den jungelink,</l><l>her leidete im daz tagedink</l><l>swie sô her sich werde.</l><l n="7830">mit dem scharphen swerde,</l><l>daz ênêas an der hant trûch,</l><l>dorch den helm her in slûch</l><l>einen freislîchen slach,</l><l>daz her tôt vor ime lach</l><l n="7835">und des schirmennes vergaz.</l><l>ûf daz ros her dô gesaz,</l><l>daz dâ lausûses was.</l><l>dar ûffe reit ênêas</l><l>vil ageleize dannen</l><l n="7840">von lausûses mannen,</l><l>die in gerne wolden slân,</l><l>ob siz mohten hân getân.</l><l>dô was daz after mitten tach,</l><l>dô frâgete der dâ wunt lach,</l><l n="7845">mezentiûs der mâre,</l><l>wâ sîn sun wâre.</l><l>her hiez nâch ime senden,</l><l>ob man in mohte vinden,</l><l>daz man in brahte schiere.</l><l n="7850">der boten wâren viere,</l><l>die nâch im varen solden</l><l>und in bringen wolden,</l><l>als der hêre gebôt.</l><l>dô saget man in daz her was tôt.</l><l n="7855">dô si die rede vernâmen,</l><l>schiere si wider quâmen</l><l>und sagten im daz her tôt was</l><l>unde daz in ênêas</l><l>selbe hête erslagen.</l><l n="7860">dô braht man in dâ zû getragen.</l><l>dô daz mezentiûs gesach,</l><l>niht langer her ne lach,</l><l>unsinnechlîche er ûf sprank,</l><l>als in diu grôze rouwe twank,</l><l n="7865">mit zornigen dingen:</l><l>sîn ros hiezer bringen,</l><l>mezentiûs der alde,</l><l>her wâfende sich balde,</l><l>vil kûme er ûf daz ros quam,</l><l n="7870">sînen schilt her dô nam,</l><l>als schiere sô her ûf saz.</l><l>sîner wunden her vergaz,</l><l>daz was iedoch tumbheit.</l><l>tobelîche her dô reit</l><l n="7875">unde leitte danne</l><l>driu hundert sîner manne</l><l>und kêrde al dâr der storm was.</l><l>dâ widerreit im ênêas,</l><l>und alser in erkande,</l><l n="7880">vaster in an rande:</l><l>dô têt ime der troiân,</l><l>als her dem sune hete getân,</l><l>her slûch in daz her tôt lach.</l><l>der storm wert allen den tach,</l><l n="7885">unz daz in diu naht schiet.</l><l>alsus saget uns daz liet.</l><l>dô der tach vore quam</l><l>und in diu naht daz lieht benam</l><l>und der storm ergangen was,</l><l n="7890">dô kêrde ênêas</l><l>und sîne troiâne</l><l>ûfen montalbâne,</l><l>diu dâ stunt bî deme mere.</l><l>die ander kêrden zû dem here,</l><l n="7895">die die borch heten besezzen.</l><l>die helide vermezzen,</l><l>die die slege niht vermiden,</l><l>die heten grôze angest liden</l><l>unde vile michel nôt.</l><l n="7900">die ander die dâ lâgen tôt</l><l>die wâren unzalaht.</l><l>dô die hêren uber naht</l><l>gerûweten und gelâgen,</l><l>unz sie den tach gesâgen</l><l n="7905">und zesamene quâmen</l><l>und die rede vernamen,</l><l>daz turnûs dannen was gevarn</l><l>und dâ was dehein barn,</l><l>der wiste wâ her wâre:</l><l n="7910">do geviel in daz mâre</l><l>ein teil ubellîche.</l><l>dâ wâren vorsten rîche</l><l>und ander helide gûte:</l><l>dô wart in des ze mûte</l><l n="7915">den edelen wîganden,</l><l>daz si boten sanden</l><l>ênêase dem mâren,</l><l>einem helide offenbâren,</l><l>unde gâben ime frede</l><l n="7920">ûf bescheidene rede</l><l>uber vierzehen naht.</l><l>des wârens alle bedaht.</l><l>die botschaft warb âventînûs.</l><l>si enboten ime, ob turnûs</l><l n="7925">niht ne quâme in den stunden,</l><l>daz si ime wole gunden,</l><l>daz her daz wîb behielde</l><l>und des landes gewielde</l><l>und mit genâden solde leben.</l><l n="7930">alsô wart der fride gegeben</l><l>enbeidenthalben unde gesworen.</l><l>manech helt wol geboren</l><l>was dâ von manegen landen.</l><l>ir tôten sie verbranden,</l><l n="7935">alsô man dô phlach,</l><l>der dâ vil erslagen lach.</l><l>dô ez alsô geredet was,</l><l>dô ne wolde ênêas</l><l>pallantem den werden</l><l n="7940">niht lâzen der erden</l><l>begraben noch verbrinnen.</l><l>vor jâmer und vor minnen</l><l>sîme vater hern sande</l><l>wider heim ze lande</l><l n="7945">harde hêrlîche.</l><l>ênêas der rîche,</l><l>der hetes grôze rouwe.</l><l>man mohte sîne trouwe</l><l>dar ane wole merken.</l><l n="7950">ein bâre hiezer werken,</l><l>die besten die man ie gesach,</l><l>dâ der hêre ûffe lach</l><l>der junge kunich pallas.</l><l>vil wole sie gemeistert was.</l><l n="7955">nu vernement von der bâren.</l><l>die lin boumîn wâren</l><l>und von helfenbeine.</l><l>edeler gesteine</l><l>stunt dar ane ein michel teil.</l><l n="7960">sîdîn wâren diu seil,</l><l>dâ mite sie gebunden was.</l><l>dar ûf legete ênêas</l><l>einen kolter von samîde rôt.</l><l>daz wart getân als her gebôt.</l><l n="7965">ûf dem kolter rôten</l><l>lach der edele tôte,</l><l>pallas sîn geselle.</l><l>ein vil tûre phelle</l><l>breiten unde langen</l><l n="7970">uber den helt gehangen</l><l>pallantem den jungelink.</l><l>allez meisterde daz dink</l><l>der troiâre ênêas,</l><l>der es vile unfrô was,</l><l n="7975">daz der helt was erslagen.</l><l>sêre begunde her in klagen,</l><l>ê hern sande dannen</l><l>mit sînes vater mannen</l><l>und ouch mit den sînen.</l><l n="7980">her liez ez wole schînen,</l><l>daz nie mêr dehein vart</l><l>sîme herzen leider wart,</l><l>dem edelen troiâne.</l><l>zwei ros kastelâne</l><l n="7985">tet man zû der bâren.</l><l>die dâ gereit wâren,</l><l>pallases holden,</l><l>und si dan varen solden</l><l>unde daz beredet was,</l><l n="7990">dô sande ênêas</l><l>driu hundert sîner manne</l><l>gewâfent mit im danne.</l><l>ênêas der hêre</l><l>der klagete vile sêre</l><l n="7995">sînen lieben vehtgenôz.</l><l>sîn rouwe diu was vile grôz</l><l>und sînes herzen ungemach.</l><l>sêre weinder unde sprach</l><l>&lt; edel ritter pallas,</l><l n="8000">wie ubel diu stunde was,</l><l>daz dû worde erslagen!</l><l>ichn mach dich nimmer verklagen,</l><l>daz wil ich wole sprechen.</l><l>ne soldich dich niht rechen</l><l n="8005">an dem, der dir den lîb nam,</l><l>sô woldich immer wesen gram</l><l>den goten mînen mâgen,</l><l>die dîn sô ubile phlâgen,</l><l>daz dû verlore dîn leben.</l><l n="8010">wolden sie mir immer iht gegeben</l><l>und heten mir dîn gegunnen,</l><l>ich hete wole gewunnen</l><l>mîn wîb unde mîn lant.</l><l>der dich dâ here hât gesant,</l><l n="8015">dîn vater und diu mûter dîn,</l><l>sie soln immer unfrô sîn</l><l>unz an ir lîbes ende,</l><l>daz ich dich wider sende</l><l>alsus jâmerlîche&gt;</l><l n="8020">sprach ênêas der rîche.</l><l>&lt; ichn hete niht gelobet daz,</l><l>ich solt dîn hân gehûtet baz</l><l>in stormen und in strîten.</l><l>nû unde zallen zîten</l><l n="8025">solde ich dîn wol hân gephlegen,</l><l>schônez bilde, reiner degen!</l><l>waz ich in korzen stunden</l><l>tugende an dir hân vunden,</l><l>manheit unde sinne,</l><l n="8030">trouwe unde minne,</l><l>kûnheit unde mannes rât</l><l>und willich herze zû der tât,</l><l>gûte liste unde grôze kraft!</l><l>dû wâre stâte und ernisthaft,</l><l n="8035">milde und reinmûte.</l><l>dû hetest side gûte</l><l>und aller tugende genûch,</l><l>mêr dan der dich dâ slûch,</l><l>wan daz ez alsô mûste wesen,</l><l n="8040">daz dû ne soldest niht genesen</l><l>zû dem urteile.</l><l>von mînem unheile</l><l>hâstû dînen lîb verloren.</l><l>jâ wart von mûter nie geboren</l><l n="8045">dehein kint von dîner jugende,</l><l>daz mêr hete tugende,</l><l>frîgez herze, helt balt.</l><l>dû ne wâre niht alt</l><l>sibenzehen jâre!&gt;</l><l n="8050">dô viel her ûf die bâre,</l><l>mit den armen her si umbevienk,</l><l>vaste her dar ane hienk,</l><l>sêre er weinen began,</l><l>unze in sîne wîse man</l><l n="8055">mit gwalde dar von brâchen</l><l>unde im zû sprâchen</l><l>ein teil zorenlîche,</l><l>daz der hêre rîche</l><l>sîn dink sô kintlîch ane vienk</l><l n="8060">und solhen jâmer begienk.</l><l>dô hiez bringen ênêas</l><l>al diu ros, diu pallas</l><l>des tages hete gewunnen,</l><l>dô her hete begunnen</l><l n="8065">alrêrst manheite.</l><l>der was wol gereite</l><l>drîzich unde mêre.</l><l>dô klagete in vil sêre</l><l>ênêas der milde.</l><l n="8070">dô hiezer im die schilde</l><l>aller der rittere tragen,</l><l>dier des tages hete erslagen</l><l>der junge kunich pallas.</l><l>mêr danne zweinzich der was,</l><l n="8075">ob uns daz bûch niene louch.</l><l>der ritter wâfen iesch er ouch,</l><l>dier des tages hete gevangen:</l><l>diu hiez her dâ bî hangen.</l><l>mit im her al daz sande</l><l n="8080">sîme vater heim ze lande,</l><l>der vil unfrô wart.</l><l>dô hûben sich an die vart</l><l>die lûte mit der bâren,</l><l>die vil trûrich wâren,</l><l n="8085">daz man gelouben wole mach.</l><l>si fûren naht unde tach,</l><l>unz sie zu lande quâmen.</l><l>dô daz mâre vernâmen</l><l>die lûte von dem lande,</l><l n="8090">dâ man den helt erkande,</l><l>daz der junge pallas</l><l>des kuneges sun tôt was,</l><l>umbe ir lieben hûsgenôz</l><l>was der jâmer vile grôz,</l><l n="8095">daz nie ûf der erden</l><l>grôzer endorfte werden.</l><l>daz mâre sô verre quam,</l><l>daz ez der kunich wol vernam</l><l>und diu kuniginne,</l><l n="8100">die getrouwelîche minne sî die trouwe klageden die sî toe hem haveden</l><l>None zû zir sune trûgen.</l><l>die hende sie slûgen,</l><l>vil sêre sie weinden,</l><l>wol si daz bescheinden,</l><l n="8105">daz in der sun lieb was.</l><l>&lt; schôner sun pallas&gt;</l><l>sprach der kunech êvander,</l><l>&lt; nune weiz nieman ander</l><l>wan ich alders eine,</l><l n="8110">mit welhen rouwen ich weine:</l><l>lieber sun junge,</l><l>ezn mohte dehein zunge</l><l>rehte gesagen nieht.</l><l>dû wâre mîme herzen ein lieht,</l><l n="8115">daz nû vil gar erloschen is.</l><l>wie mohte ich des sîn gewis,</l><l>daz dû mir sus soldes wider komen?</l><l>nû is mir immer mêr benomen</l><l>froude unde wunne.</l><l n="8120">ichn hân in mîme kunne</l><l>deheinen frunt ze erbe.</l><l>swenne sô ich sterbe</l><l>( daz mûz nû vil schiere sîn),</l><l>pallas lieber sun mîn,</l><l n="8125">sô blîbet mîn rîche erbelôs.</l><l>ôwê daz ich dich ie verlôs</l><l>und wê daz ich dich ie gewan!</l><l>dô wâre ein kint und ein man,</l><l>daz unstadelîch was.</l><l n="8130">lieber sun pallas,</l><l>dû wâre ze frumich alze frû,</l><l>dir gienk unmâze zû</l><l>dîn tugent unde dîn sin.</l><l>des ich vile unfrô bin</l><l n="8135">und immer trûrich sal sîn.</l><l>einiger sun mîn,</l><l>dû worde mir zunheile geboren:</l><l>nû ich dich sal hân verloren,</l><l>daz mûz ich immer wole klagen.&gt;</l><l n="8140">dô braht man in dar zû getragen</l><l>mit michelme sêre.</l><l>dô man den helt hêre</l><l>vor sînen vater hete braht,</l><l>dô viel der kunech in unmaht</l><l n="8145">und diu frouwe lussam,</l><l>dô ir sun dar tôt quam.</l><l>der kunich weinete sêre</l><l>und diu kuniginne hêre.</l><l>&lt; pallas&gt; sprach si&lt; lieber sun,</l><l n="8150">wie sal ich immer daz getûn?</l><l>soldich nâch dîme tôde leben,</l><l>wer mohte mir daz herze geben?</l><l>ez wâre unrehte getân.</l><l>ênêas - der - troiân,</l><l n="8155">der vil ungetrouwe,</l><l>der hât mir grôze rouwe</l><l>an mîn herze gesant.</l><l>daz her ie quam in ditze lant,</l><l>des mûzer sîn verwâzen.</l><l n="8160">het er dich hie verlâzen,</l><l>dîn vater, als ich ime riet,</l><l>sone lâgest dû hie tôt niet,</l><l>ichn mohtez niht erwenden,</l><l>hern wolde dich dar senden,</l><l n="8165">ez ne dûhte mich niht gût.</l><l>ez quam mir wol in mînen mût,</l><l>als ich ez nû wol hân vernomen,</l><l>dune wârest nie dâ hin komen,</l><l>mohte ich dirz hân verboten.</l><l n="8170">nû mûz ich flûchen den goten,</l><l>den ich diende al mîn leben</l><l>und mîn opher hân gegeben,</l><l>daz sie dich behûten, liebez kint.</l><l>si wâren toub unde blint,</l><l n="8175">daz sie dîn niht ne phlâgen</l><l>noch dich niht besâgen</l><l>noch mîn gebete enhôrden.</l><l>mit werken joch mit worden</l><l>diendich in naht unde tach,</l><l n="8180">daz ich nû wol klagen mach:</l><l>sine gewinnent nimmer mêre</l><l>dienest noch êre</l><l>von mir armen wîbe</l><l>in allem mînem lîbe,</l><l n="8185">daz wil ich immer sprechen,</l><l>ezn sî daz sie mich rechen</l><l>an ênêase dem troiân,</l><l>der dich liez ze tôde slân,</l><l>dazer dir ze helfe niene quam.</l><l n="8190">dô man dir daz leben nam,</l><l>was her dô entslâfen?</l><l>waz helfent disiu wâfen,</l><l>disiu ros und diz gewant,</l><l>daz her uns here hât gesant,</l><l n="8195">daz dû gewunne, sun mîn?</l><l>deste unfrôr mûz ich sîn</l><l>dîner reinen jugende,</l><l>sô ich dîner tugende</l><l>und dîner frumekeite</l><l n="8200">mit der wârheite</l><l>ie mêre hôre zellen.</l><l>got mûze den vellen,</l><l>der dich, trût sun, erslûch.</l><l>ôwê daz ich dich ie getrûch.&gt;</l><l n="8205">dô si geklaget hete genûch,</l><l>ein gegarewe man dar vore trûch</l><l>rîlîch unde scône,</l><l>ein zeptrum und ein crône</l><l>und ein goldîn vingerlîn.</l><l n="8210">der kunich hiez den sun sîn</l><l>nemen von der bâren.</l><l>die lûte, die dâ waren,</l><l>schiere sin enbunden.</l><l>dô hiezer im die wunden</l><l n="8215">mit wîne und mit pigmente twân.</l><l>daz wart schiere getân.</l><l>an in streich man dar nâ</l><l>balsam und arômatâ,</l><l>man salbete in mit beiden.</l><l n="8220">dar nâ hiez her in kleiden</l><l>nâch dem kunichlîchem site.</l><l>man kleidete in dermite</l><l>zierlîche unde schône.</l><l>ein goldîne krône</l><l n="8225">sazte man im ûf daz houbet,</l><l>daz wizzet unde geloubet,</l><l>ein zeptrum gab man im in die hant.</l><l>dô heten sie den wîgant</l><l>in ir templum getragen.</l><l n="8230">dâ was weinen unde klagen</l><l>umbe den helt werden.</l><l>do bestatte man in zer erden</l><l>harde hêrlîche.</l><l>dô hete der kunich rîche</l><l n="8235">ein grab geheizen machen</l><l>mit zierlîchen sachen</l><l>in einem gewelbe,</l><l>aldâ der kunich selbe</l><l>inne wolde sîn gelegen:</l><l n="8240">dâ wart geleget der junge degen,</l><l>der mâre helt pallas,</l><l>umb den ez michel schade was.</l><l>daz gewelbe was lussam,</l><l>so ez dem hêren wol gezam,</l><l n="8245">dâ pallas inne lach,</l><l>und stunt, als ich û sagen mach,</l><l>bî ir synagôge,</l><l>sinwel und niht hôge,</l><l>und was geworht mit sinne</l><l n="8250">und wol gezieret inne</l><l>und was betalle hêrlîch.</l><l>nidene was der esterîch</l><l>von lûtern cristallen</l><l>und jaspide und corallen.</l><l n="8255">die sûle marmelsteine,</l><l>die wende von helfenbeine,</l><l>dar inne stunt manch edel stein.</l><l>diu sunne niender drîn schein</l><l>noch neheines tages lieht,</l><l n="8260">wan da ne was vinster inne nieht.</l><l>daz himelze was obene</l><l>gemachet wol ze lobene</l><l>wol gemischet mit golde,</l><l>dar inne er ligen solde</l><l n="8265">pallas der starke.</l><l>in mitten stunt der sarke</l><l>ûffe vier phîlâren,</l><l>die von porfiere wâren</l><l>misselîche gevar.</l><l n="8270">si wâren verre komen dar,</l><l>si wâren veste unde hart.</l><l>der stein, der în geleget wart</l><l>pallas der kûne,</l><l>der was ein prasîn grûne</l><l n="8275">ergraben wol mit sinne.</l><l>bî ime stunden drinne</l><l>zwei vaz vil gefûge</l><l>als zwêne wênege krûge,</l><l>wandez der kunich wolde.</l><l n="8280">der eine was von golde,</l><l>daz solt ir wizzen âne wân,</l><l>und was vol balsame getân.</l><l>der ander was ein edel stein.</l><l>vil wol daz dar ane schein,</l><l n="8285">daz der helt pallas</l><l>des kuneges lieber sun was.</l><l>der stein was innen hol</l><l>unde was alôês vol</l><l>unde zerbentîne.</l><l n="8290">der stein was ein sardîne,</l><l>der niht bezzer mohte sîn.</l><l>dô gienk ein rôre goldîn</l><l>ûz iewederm vatte,</l><l>diu man bî im satte,</l><l n="8295">deme helede lussam,</l><l>diu im in sînen lîkham</l><l>den rouch dar in trûch.</l><l>daz was hêrlîch genûch</l><l>gemachet al mit liste.</l><l n="8300">ein edel amatiste</l><l>was der stein der drûffe lach.</l><l>dar an stunt als man wol gesach</l><l>sîn epitaphium gescriben</l><l>und wie her tôt was gebliben</l><l n="8305">und wie her hiez und wer her was,</l><l>des kuneges sun pallas,</l><l>und wie in turnûs erslûch</l><l>des êrsten tages dô her trûch</l><l>schilt und wâfen unde swert.</l><l n="8310">her was der êren wole wert,</l><l>die sie ime tâten.</l><l>ez het wol gerâten</l><l>êvander der rîche.</l><l>der gienk hêrlîche</l><l n="8315">opheren sînen goten.</l><l>dô wart uber al geboten,</l><l>daz si mûsten alsam tûn.</l><l>dô der kunich sînen sun</l><l>alsô hete begangen,</l><l n="8320">ein lampade wart dô gehangen</l><l>uber pallases grab,</l><l>diu liehtes genûch gab,</l><l>sint daz si wart entbrant.</l><l>diu lampade was ein jachant,</l><l n="8325">sie ne was niht glas.</l><l>daz ole daz dar inne was</l><l>daz was balsam vile gût,</l><l>der jachant rôt als ein blût.</l><l>diu ketene was rôt golt.</l><l n="8330">nû ir ez vernemen solt</l><l>als ich ez gelêret bin:</l><l>eine wiken tet man dar in</l><l>seltseine unde schône,</l><l>von eime bestêône,</l><l n="8335">einem edelen steine,</l><l>niht ze grôz noch ze kleine.</l><l>der stein is vile tûre,</l><l>her brinnet in dem fûre so dat men wale dar ave gesit ende ne verbernet idoch nit.</l><l>None immer unde immer,</l><l n="8340">sô daz her nimmer</l><l>niht erleschen ne mach.</l><l>ez werte unze an den tach,</l><l>daz pallas dâ wart funden.</l><l>daz geschach sint in den stunden,</l><l n="8345">daz der keiser friderîch</l><l>der lobebâre vorste rîch</l><l>ze rôme gewîhet wart</l><l>nâch sîner êrsten hervart,</l><l>die er fûr uber berge</l><l n="8350">mit maneger halsberge</l><l>ze lankparten in daz lant.</l><l>sint vant man den wîgant</l><l>pallantem in deme grabe,</l><l>dâ wir haben gesaget abe.</l><l n="8355">daz enis gelogen nieht.</l><l>dannoch bran daz lieht,</l><l>daz sîn vater dar in gab,</l><l>dô geleget wart in daz grab</l><l>der junge kunich pallas.</l><l n="8360">vil michel wunder daz was,</l><l>daz daz lieht werde</l><l>bran under der erde</l><l>alsô manegen tach</l><l>aldâ pallas lach,</l><l n="8365">daz wir wizzen vor wâr,</l><l>mêr dan zwei tûsent jâr,</l><l>unze man pallantem vant,</l><l>und dannoch was unverbrant,</l><l>dô man die gruft engrûb</l><l n="8370">und den stein ûf hûb</l><l>und der wint drin slûch,</l><l>daz is wizzenlîch genûch,</l><l>do erlasch ez von dem winde.</l><l>man sach an dem ende</l><l n="8375">den rouch und den aschen</l><l>und den stein unverlaschen.</l><l>dô der hêre pallas</l><l>alsô bestatet was,</l><l>als man û sagete dâ bevor,</l><l n="8380">dô wart vermûret daz tor</l><l>mit kalke und mit steinen</l><l>grôzen unde kleinen,</l><l>die veste wâren unde hart.</l><l>sint daz der mortar troken wart,</l><l n="8385">son mohte man sîn niht gebrechen.</l><l>alsô hôrde ich sprechen,</l><l>daz ez wâr wâre.</l><l>dô wârn dâ die troiâre,</l><l>die êneas der wîgant</l><l n="8390">mit ime dar hete gesant,</l><l>vor den kunich si quâmen,</l><l>urloub sie dô nâmen,</l><l>si wolden dannen kêren</l><l>z ênêase ir hêren,</l><l n="8395">alse si dô tâten.</l><l>dô hete sich berâten</l><l>der ander kunich lâtîn,</l><l>her und die frunt sîn,</l><l>daz her boten sande</l><l n="8400">nâch sîn mannen after lande</l><l>und si zime komen bat</l><l>ze laurente an eine stat.</l><l>dar quâmen sie als her gebôt.</l><l>dô klagete her in sîne nôt,</l><l n="8405">alsô her wol mûste,</l><l>daz man sîn rîche wûste,</l><l>daz ouch sie heten vernomen.</l><l>dô was ouch turnûs wider komen,</l><l>dem was leit unde zoren,</l><l n="8410">daz der fride was gesworen</l><l>und sô lange werde.</l><l>harde her des gerde,</l><l>daz der fride ende nâme</l><l>unde ez dar zû quâme,</l><l n="8415">daz her die troiâne</l><l>vienge ûf montalbâne,</l><l>die ime leide heten getân.</l><l>desn wolde aber im niht gestân</l><l>lâtînûs der rîche,</l><l n="8420">daz sprach her ernestlîche.</l><l>dô sprach offenbâre</l><l>lâtînûs der mâre</l><l>sînen mannen ernesthafte zû</l><l>&lt; nû râtet mir waz ich tû,</l><l n="8425">al die lieben frunt mîn,</l><l>die mir getrouwe wellen sîn.</l><l>nû sehet ir wol wie ez mir stêt,</l><l>daz mîn lant sus ze schanden gêt.</l><l>nune wil ich ez niht mêre dolen,</l><l n="8430">daz sî û allen unverholen,</l><l>ich wil ez wol behûten</l><l>und wil idoch mit gûten</l><l>ze ênêase kêren</l><l>und in dâ mit êren</l><l n="8435">gerne behalden,</l><l>den kûnen helt balden,</l><l>wandich im wol gûtes gan.</l><l>her is ein wol geboren man</l><l>von der gote geslehte.</l><l n="8440">ir solt ez merken rehte:</l><l>si hazzent den der im leide tût,</l><l>die uns ubel unde gût</l><l>beidiu wole mogen tûn.</l><l>wâre turnûs mîn sun,</l><l n="8445">ich ne wolde im nimmer gestân</l><l>ze vehten wider den troiân,</l><l>want der sige is ime geslaht.</l><l>ich sage û wes ich hân gedaht,</l><l>daz ich dem troiâne</l><l n="8450">daz lant zû tuscâne</l><l>wil lîhen ob herz wil enphân.</l><l>ez is ein lant sô getân,</l><l>daz ich es lutzel ie genôz,</l><l>und is doch wît unde grôz.</l><l n="8455">des wil ich wol getrouwen,</l><l>wirt ez rehte erbouwen,</l><l>ez sal ein gût lant sîn.</l><l>korn obez unde wîn</l><l>wehset gnûch dar inne,</l><l n="8460">is't daz manz rehte winne.</l><l>ouch sage ich û daz vor wâr,</l><l>ich wil daz man mit rehte var tuschen desen heren vreden ende wille dat men't bit rechte rede</l><l>None und ze fûgen bescheide,</l><l>unde sich die hêren beide</l><l n="8465">bedenken dar enbinnen</l><l>und nâch mînen sinnen</l><l>und mîner frunt und mîner man.</l><l>swer uns dar zû gerâten kan,</l><l>der salz uns helfen fûgen,</l><l n="8470">wir haben schaden genûgen</l><l>und ein michel teil ze vil,</l><l>ob ênêas des gevolgen wil.</l><l>ne wil aber her des niht,</l><l>daz her des offenbâre giht,</l><l n="8475">daz her von uns wil kêren:</l><l>sô soln wir in mit êren</l><l>von uns hinnen senden</l><l>swar sô her wil wenden,</l><l>schaffen sîne sache.</l><l n="8480">wir soln im heizen machen</l><l>nûwiu schif und gûte,</l><l>des is mir ze mûte,</l><l>als manech sô im wart verbrant.</l><l>ich wil im schaz unde gewant</l><l n="8485">und spîse bieten alsô vil,</l><l>alser selbe nemen wil.</l><l>daz wil ich ime gerne geben</l><l>und wil mit gemache leben,</l><l>ob ir ez râtet alle.</l><l n="8490">nû sprechet wie û daz gevalle.&gt;</l><l>dô der kunich mâre</l><l>sîn man offenbâre</l><l>rât gefrâget habete des,</l><l>dô was dâ hêr drances</l><l n="8495">ein harde gehovet man,</l><l>dem kunege her antworden began.</l><l>und was gezogenlîche,</l><l>her was wîse und rîche</l><l>verwizzen unde redehaht,</l><l n="8500">niwan daz her ungerne vaht</l><l>unde gerne hete gemach,</l><l>daz was daz man von ime sprach</l><l>des ergisten des her wart gezigen.</l><l>dô d'andern hêren alle swigen,</l><l n="8505">dô sprach offenbâre</l><l>drances der mâre</l><l>&lt; lâtîn kunich hêre,</l><l>der rede habet ir êre</l><l>der ir nû habet begunnen.</l><l n="8510">alle die û gûtes gunnen,</l><l>si soln û helfen dar zû.</l><l>daz ich dise unzuht tû,</l><l>daz wil ich bûzen her nâch,</l><l>daz mir zer rede is sô gâch</l><l n="8515">und ze mînen worden.</l><l>ich wil û antworden</l><l>vor disen hêren allen;</l><l>ezn darf û niht missevallen,</l><l>al sî ez ungezogenheit.</l><l n="8520">ich wil û sagen die wârheit,</l><l>sô ich allerbeste kan.</l><l>turnûs is ein edele man</l><l>unde ein vorste lussam.</l><l>her is mir âne scholde gram,</l><l n="8525">daz weiz ich wol nû manegen tach,</l><l>und tûn doch sô ich beste mach,</l><l>alser selbe wol gesiht.</l><l>ouch ne hân ich von im niht</l><l>weder erbe noch lêhen.</l><l n="8530">ich ne darf in niht flêhen,</l><l>ich bin, hêre, ûwer man.</l><l>swâ ich iht bedenken kan</l><l>ûwers frumen und ûwer êren,</l><l>dâ zû wil ich kêren</l><l n="8535">mîn herze unde mînen sin,</l><l>als ich û von rehte schuldich bin.</l><l>ez is harde wol getân,</l><l>daz ir ûch wider den troiân,</l><l>ênêam den kûnen,</l><l n="8540">mit minnen wellet sûnen</l><l>unde daz urlouge freden,</l><l>dazn sal nieman widerreden,</l><l>dorch den irz immer lâzet.</l><l>iedoch ir vergâzet</l><l n="8545">einer rede diu mich dunket gût,</l><l>daz râte ich daz ir daz noch tût:</l><l>ez wizzent wole ûwer man,</l><l>wie daz urlouge began</l><l>unde wiez her zû is komen,</l><l n="8550">daz ir schaden habet genomen,</l><l>den ir ubele moget verklagen,</l><l>daz ûwer lûte sint erslagen</l><l>und verbrunnen manech hûs.</l><l>man weiz wol daz turnûs</l><l n="8555">ûwer tohter geswûr,</l><l>dâ her unrehte ane fûr,</l><l>do ez ûwer wille niene was.</l><l>man weiz ouch wol daz ênêas</l><l>dar nâch in daz lant quam,</l><l n="8560">der mâre helt lussam,</l><l>von troischeme lande</l><l>und û sîn boten sande,</l><l>die ir êrhafte liezet</l><l>unde im ouch gehiezet</l><l n="8565">ûwer tohter ze gebene</l><l>und nâch ûwerm lebene</l><l>allez ûwer rîche.</l><l>nû tût hêrlîche</l><l>( sprach her), lieber hêre mîn,</l><l n="8570">nû si bêde wellent sîn</l><l>umb ûwer tohter gewis,</l><l>nâch diu und ez komen is,</l><l>sô dunket mich daz vile gût,</l><l>daz ir eine wîs tût,</l><l n="8575">ob ez wol gevalle</l><l>disen forsten allen</l><l>und andern gûten knehten,</l><l>sô râte ich daz si vehten</l><l>si zwêne alders eine,</l><l n="8580">daz got daz reht bescheine,</l><l>swem got der êren gunne</l><l>daz her den sige gewinne,</l><l>der habe daz rîche und die maget,</l><l>dâ ir ietweder ûf klaget.</l><l n="8585">daz dunket mich baz getân,</l><l>dan man drumbe lâze slân</l><l>unscholdige lûte,</l><l>und redet ez noch hûte,</l><l>ob ez dise hêren dunket gût,</l><l n="8590">sô râte ich daz ir ez tût,</l><l>ichn wil michs nimmer geschamen.&gt;</l><l>dô sprâchens alle benamen</l><l>arme unde rîche</l><l>einmûtelîche</l><l n="8595">zû dem kunege offenbâre,</l><l>daz daz gût wâre,</l><l>daz dâ sprach drances.</l><l>der kunich gevolgete des.</l><l>dô antworde mit zorne</l><l n="8600">turnûs der wol geborne</l><l>&lt; got weiz, hêre drances,</l><l>ich getrouwete û wol des,</l><l>daz ir ungerne sterbet</l><l>und mînen schaden werbet</l><l n="8605">mit allen ûwern sinnen.</l><l>ichn wil mit û gewinnen</l><l>neweder erbe noch wîb.</l><l>bewaret êt ir ûwern lîb,</l><l>als ir unz her habet getân,</l><l n="8610">ir kunnet wol hin danne gân,</l><l>dâ man ze sperewehsel gêt</l><l>und mit swerden sêre slêt,</l><l>irn rûchet wer da vehte,</l><l>und tût ouch lîhte rehte.</l><l n="8615">ûwer schilt is schône und gût,</l><l>den habet ir noch sô wol behût,</l><l>daz her nie verwerdet wart;</l><l>und ûwer helm is alsô hart,</l><l>daz her sich nie gebouch:</l><l n="8620">deste lieber is her û ouch.</l><l>her was ouch ie veste gnûch,</l><l>swie vil man ûch drûf geslûch</l><l>oder mit steinen gewarf.</l><l>ûwer swert is ouch sô scharf,</l><l n="8625">da irz an der hant trûget,</l><l>die ir dâ mite erslûget,</l><l>daz der deheiner genas.</l><l>daz wiste wol ênêas,</l><l>darumbe gibet her û sîn gût,</l><l n="8630">daz ir ime niene tût</l><l>und sîne lûte lâzet leben.</l><l>ichn wil aber û niht geben,</l><l>ir moget die lûte sanfte slân,</l><l>wan ûwer ros is sô getân,</l><l n="8635">swenne irz rûret mit den sporen,</l><l>ez loufet allen den bevoren,</l><l>die û zû sprengen</l><l>die verre und ouch die lenge:</l><l>ez mach ûch vile wol getragen</l><l n="8640">und kan baz fliehen danne jagen,</l><l>des im dicke nôt geschiht.</l><l>dazn rede ich darumbe niht:</l><l>wizzet des die wârheit,</l><l>daz ich des kampfes bin gereit</l><l n="8645">wider ênêam den troiân,</l><l>ich getar in einen wol bestân,</l><l>und sît gewis daz ich ez tû,</l><l>mach ich mit êren komen dar zû.&gt;</l><l>drances der rîche</l><l n="8650">sprach aber zorenlîche</l><l>ze turnô deme herzogen</l><l>&lt; irn habet ein hâr niht gelogen,</l><l>ich hân mich es vil wol behût,</l><l>ich enwil dorch ûwer gût</l><l n="8655">nimmer unsenften slach enphân</l><l>noch nieman ze dôde slân</l><l>noch verderben den lîb.</l><l>hetet ir daz erbe und daz wîb</l><l>unde lâge ich dâ erslagen,</l><l n="8660">ir soldet sanfte mich verklagen,</l><l>als die ander die dâ ligent tôt.</l><l>ez is aber mir nehein nôt,</l><l>ichn vorhte ûch niht sô sêre,</l><l>daz ich dorch ûwer êre</l><l n="8665">mîns dankes iht sterbe.</l><l>welt aber ir daz erbe</l><l>und die maget wol getân,</l><l>sô mûzet ir ênêam bestân</l><l>und lâzet mich âne scholde:</l><l n="8670">ich enbir wol ûwer holde</l><l>nû unde zallen zîten.</l><l>swenne ir beginnet strîten</l><l>wider den edelen troiân,</l><l>moget ir iht gûtes denne geslân,</l><l n="8675">des wirdet û dan vile nôt.</l><l>swenner vor û geliget tôt</l><l>oder sigelôs betalle,</l><l>sô tût daz û gevalle,</l><l>swenne ir daz lant gewinnet</l><l n="8680">und die maget die ir minnet,</l><l>die ir ûch mit rede anziet.</l><l>ichn wil mich mit û schelden niet</l><l>hie in mînes hêren hûs.&gt;</l><l>dô sprach aber turnûs</l><l n="8685">&lt; ich bin noch als ich ê was.</l><l>getar der hêre ênêas</l><l>den kampf wider mich bestân,</l><l>ich wil mîn dink ane vân</l><l>als ich allerbeste mach.</l><l n="8690">mîn hêre maches einen tach</l><l>und bringez ze tagedinge,</l><l>ichn ger niht daz herz lenge</l><l>mê wan uber eine naht.</l><l>ich hân noch sin unde maht</l><l n="8695">unde lîb der mâzen,</l><l>ichn wil mich niht lâzen</l><l>lebendich enterben,</l><l>ich wolde ê selbe sterben.</l><l>iedoch trouwe ich wol genesen,</l><l n="8700">sal mîn gelucke gût wesen.&gt;</l><l>dô sprach der kunich lâtîn</l><l>&lt; turnûs, daz mach wole sîn,</l><l>diu rede is manlîch unde gût.</l><l>unde is daz ir ez tût, wir weten alle dat dat men nimmer sachter noch bat</l><l n="8705">None wir mûzen ez enden.&gt;</l><l>dô wolder boten senden,</l><l>als sîne man gerieten,</l><l>und ênêase enbieten,</l><l>wie diu rede was getân,</l><l n="8710">ober den kampf wolde bestân,</l><l>und waz sîn wille wâre.</l><l>dô quam ein starkez mâre</l><l>in die borch uber al</l><l>und vor den kunich in den sal,</l><l n="8715">daz die troiâne</l><l>wârn von montalbâne</l><l>under turnûses her geriten</l><l>und mit sîn lûten dâ gestriten</l><l>und ir dâ vile lâge tôt.</l><l n="8720">dô wart dâ michel nôt,</l><l>dô daz mâre dare quam</l><l>undez turnûs vernam,</l><l>der stolze und der kûne,</l><l>der willich was ze tûne</l><l n="8725">alle manlîche tât.</l><l>dô wart gescheiden der rât.</l><l>dô wâfende sich balde</l><l>der junge und der alde.</l><l>turnûs reit dô dannen</l><l n="8730">mit den sînen mannen,</l><l>die dâ volgeten sîme van.</l><l>die halsberge leitens an.</l><l>dô der helt lussam</l><l>turnûs ûz der borch quam</l><l n="8735">vor die stat an daz velt,</l><l>dô sach her dranceses schelt</l><l>fûren einen sînen kneht.</l><l>her sprach:&lt; nû waldes halb reht</l><l>unde gelucke unde frome,</l><l n="8740">daz dirre schilt heim kome</l><l>ganz und âne wunde!</l><l>hie gewinnent ubile stunde</l><l>die armen herlûte,</l><l>die erarnent ez noch hûte</l><l n="8745">None wol nâch sîme willen.&gt;</l><l>dô was frou kamille,</l><l>diu mâre und diu rîche,</l><l>gewâfent ritterlîche</l><l>sie und ir geselleschaft.</l><l n="8750">si tâten schône ritterschaft</l><l>des tages dô si es begunden,</l><l>wande siz vil wole kunden.</l><l>kamille was vil gemeit,</l><l>vermezzenlîche sie reit,</l><l n="8755">sie hete manlîchen mût.</l><l>ir halsberge was vil gût,</l><l>wîz lûter sam ein îs,</l><l>her ne mohte neheine wîs</l><l>schôner noch bezzer sîn,</l><l n="8760">unde ir hosen îsenîn.</l><l>vil schône ir helm was,</l><l>lûter brûn alsam ein glas,</l><l>gezieret wol mit steinen.</l><l>ir schilt was helfenbeinen,</l><l n="8765">wol besniten und wol gebogen,</l><l>ungehûtet und unbezogen,</l><l>als diu frouwe wolde.</l><l>diu buckel was von golde,</l><l>dar inne stunt manech edel stein,</l><l n="8770">dâ diu sunne dorch schein,</l><l>als ich sagen hôrde.</l><l>der schiltrieme was ein borde</l><l>genât ûf einen samît.</l><l>und si daz ûf ein râvît</l><l n="8775">bedaht mit zindâle,</l><l>dâ si zû dem mâle</l><l>manech sper ûffe brach</l><l>und manegen ritter abe stach.</l><l>kamille diu rîche</l><l n="8780">und der frouwen iegelîche,</l><l>die mit ir dare wâren komen,</l><l>die heten alle genomen</l><l>sîdîne rîsen,</l><l>nâch ir lantwîsen</l><l n="8785">umbe den helm gewunden.</l><l>zû den selben stunden,</l><l>daz der helt lussam</l><l>zû zir dar geriten quam,</l><l>si sprach im manlîche zû</l><l n="8790">&lt; ez nis nû jârlank niht ze frû,</l><l>daz wir uns heben in den strît.</l><l>des is mê denne zît,</l><l>daz wir ritterschefte phlegen.</l><l>wir hân sus lange gnûch gelegen</l><l n="8795">und hân geschaffet unser gemach.&gt;</l><l>turnûs wider zû zir sprach</l><l>stille niht offenbâre</l><l>&lt; frouwe, ich hân ein mâre</l><l>wârlîche vernomen,</l><l n="8800">mir is ein spehâre wider komen,</l><l>den ich hâte gesant,</l><l>aldâ her ênêam vant,</l><l>des hân ich immer sint erbiten,</l><l>her saget mir daz her sî geriten</l><l n="8805">an eine stat, ich weiz wol war,</l><l>ich wil mit tûsent rittern dar</l><l>gewâfenden rîten:</l><l>so mach ich im wol gestrîten,</l><l>ob her mir iender wider vert.</l><l n="8810">is mir diu sâlde beschert,</l><l>daz ich im mach komen zû,</l><l>ir freischet wol waz ich es tû:</l><l>daz ich in ê ze tôde slâ,</l><l>êr ich in immer gevâ</l><l n="8815">lebendich oder gesunt.</l><l>mir is der walt wole kunt,</l><l>die phade und die strâzen.</l><l>ich wil mit û hie lâzen</l><l>messâpum den kûnen degen,</l><l n="8820">her sal mînes heres phlegen,</l><l>dar zû solt irs gewalden,</l><l>ir zwei solt behalden</l><l>zehen tûsent ritter ze were</l><l>sunder schutzen und fûzhere.</l><l n="8825">got der mûze ûch bewaren,</l><l>ich wil after wege varen</l><l>gegen enêase dem troiân.&gt;</l><l>daz wart schiere alsô getân.</l><l>dô reit turnûs der helt balt</l><l n="8830">gegen ênêase in den walt,</l><l>dâ her sich sîn verwânde.</l><l>sîn man her des mande,</l><l>daz si riten stille.</l><l>dô tâtens sînen willen</l><l n="8835">als dem hêren lieb was.</l><l>dô lach der hêre ênêas</l><l>vil stille an sîner lâge,</l><l>dâ si sîn niene sâgen,</l><l>und dâ her ir ouch niene sach.</l><l n="8840">sus lâgens allen den tach</l><l>enbeidenthalben stille.</l><l>dô hete sich kamille</l><l>des stormes underwunden,</l><l>des in korzen stunden</l><l n="8845">vil manech man den lîb verlôs.</l><l>vil wol erkande man unde erkôs</l><l>ir stiche unde ire slege.</l><l>die troiâr slûgens after wege</l><l>wol eine halbe mîle.</l><l n="8850">dô wart dô eine wîle</l><l>der storm vil harde unde grôz:</l><l>freislîche man dâ schôz,</l><l>ritterlîche man dâ stach,</l><l>des vil manech schaft zebrach,</l><l n="8855">mit swerden man dâ sêre slûch,</l><l>von diu beleib ir dâ genûch</l><l>wunder unde tôten.</l><l>dâ worden verscrôten</l><l>helme und sarringe.</l><l n="8860">zû deme tagedinge</l><l>hete frowe kamille</l><l>ein wîle wol ir willen.</l><l>kamille diu rîche</l><l>reit dâ ritterlîche</l><l n="8865">unde ir junkfrouwen.</l><l>dô moht man wunder schouwen,</l><l>daz si des tages worhten</l><l>manlîche sunder vorhten.</l><l>die stolzen troiâne</l><l n="8870">si wâren des enwâne,</l><l>daz ez wârn gotinne</l><l>oder merminne,</l><l>die ersterben niene mohten</l><l>und dorch daz sô vohten,</l><l n="8875">daz man sie niht mohte erslân,</l><l>unz ôrilocus der troiân</l><l>gewâfent in den storm quam.</l><l>her was ein helt lussam,</l><l>der frouwen slûch her eine,</l><l n="8880">diu maget hiez lareine,</l><l>daz si schiere tôt lach.</l><l>dô der helt daz gesach,</l><l>daz si wâren sô getân,</l><l>daz man si mohte erslân</l><l n="8885">und gewunden unde vellen,</l><l>her sprach ze sînen gesellen</l><l>&lt; wert ûch, helide gûte,</l><l>mit manlîchem mûte!</l><l>diz volk, daz ir hie gesiet,</l><l n="8890">ez ne sint merminne niet,</l><l>ez is ein rehtez wîbhere.</l><l>swer sich ir niene were,</l><l>hern gewinnet nimmer êre.&gt;</l><l>dô schameten sich sêre</l><l n="8895">die geflohen heten dâ bevorn.</l><l>diu ros nâmens mit den sporn</l><l>und liezen dare strîchen.</l><l>dô mûste vore wîchen</l><l>diu frowe kamille</l><l n="8900">uber ir willen</l><l>ze laurente hin wider.</l><l>dô gelach ir vil dar nider</l><l>gestochen unde erslagen.</l><l>alsô liezen sie sich jagen</l><l n="8905">vaste unz in daz wîchûs.</l><l>dô sprancte messâpûs</l><l>mit zwein tûsent heliden gûten,</l><l>die der borch hûten,</l><l>die troiâre her dan treib.</l><l n="8910">manech man dâ tôt beleib,</l><l>wande sie sich werden</l><l>mit geschutze und mit swerden.</l><l>dô messâpûs mit dem van</l><l>die troiâre rande an</l><l n="8915">und kamille diu maget,</l><l>dô worden sie gejaget,</l><l>wole vier acker lank.</l><l>dâ wart michel gedrank</l><l>an dem wîten gevilde.</l><l n="8920">da zehiewen sie die schilde</l><l>und die helme gûte,</l><l>dâ wart von deme blûte</l><l>daz grûne gras alrôt.</l><l>die helide dâ lâgen tôt,</l><l n="8925">die wâren unzalaht.</l><l>starke dâ kamille vaht,</l><l>want siz wol getorste tûn.</l><l>dô was der ritter tarcûn</l><l>ein harde hobesch troiân</l><l n="8930">unde ein ritter wol getân,</l><l>hobesch und gûtes willen:</l><l>her sprach ze frowen kamillen</l><l>ein teil schamelîche</l><l>tarcûn der rîche</l><l n="8935">&lt; waz meinet daz, frouwe maget,</l><l>daz ir uns ritter sus jaget</l><l>unde stechet unde slât?</l><l>waz wunders is daz ir gegât?</l><l>wie wânet ir wie û daz zeme?</l><l n="8940">ich wâne ez ubil ende neme,</l><l>daz ir sus gerne strîtet</l><l>und statelîchen rîtet.</l><l>ich sage û wârlîche daz,</l><l>ein ander storm zâme û baz,</l><l n="8945">wâre daz irs phlâget:</l><l>daz ir sanfte lâget</l><l>an einem scônen bette,</l><l>und wârez dâ ze wette</l><l>daz vehten umb die minne,</l><l n="8950">dâ moht ir wol gewinnen,</l><l>des phlâge ich gerne mit û</l><l>zeim andern mâle denne nû,</l><l>hin ze der nâhisten naht,</l><l>daz ir versuchtet mîne maht.</l><l n="8955">darumbe setze ich û mîn phant,</l><l>einen trôischen bisant,</l><l>der zwelfe geltent eine mark,</l><l>ich weiz doch wol ir sît sô stark,</l><l>ir gewunnet schiere,</l><l n="8960">ob mîn wâren viere.</l><l>daz wolde ich varen lâzen.</l><l>ez rouwet mich ze mâzen</l><l>alse vil sô ich dâ sprach:</l><l>ir hetet es fromen unde gemach</l><l n="8965">und ich schaden und arbeit,</l><l>des weste ich wol die wârheit.&gt;</l><l>tarcûn sweich dô stille.</l><l>dô rûrde frowe kamille</l><l>daz ros vaste mit den sporn,</l><l n="8970">sie rach selbe ir zorn</l><l>den ir tarcûn sprach:</l><l>dorch den lîb si in stach,</l><l>daz her schiere tôt lach.</l><l>ein sîn neve daz gesach,</l><l n="8975">der was geheizen flêmîn,</l><l>und ein ander frunt sîn,</l><l>troiâre beide.</l><l>in wart dâ vil leide,</l><l>die frowen sie ane randen,</l><l n="8980">si fûrden in den handen</l><l>diu swert beide ensament bar.</l><l>des wart der magede einiu gwar,</l><l>diu hiez tarpîde,</l><l>diu het in dem strîde</l><l n="8985">ritterschefte vil getân.</l><l>si stach den einen troiân,</l><l>daz her niht mêr wort gesprach.</l><l>kamille den andern stach,</l><l>daz her tôt viel ûf daz gras.</l><l n="8990">si sprach als ir ze mûte was</l><l>ze deme ritter tarcône,</l><l>si grûzte in vile unschône,</l><l>sie sprach&lt; nû lige hie!</l><l>wie getorstest dû mir ie</l><l n="8995">bôse rede gebieten?</l><l>dune darfst mich niht mieten, diner boser gruten. dit geve ich dich te buten</l><l>None sus sal man klaffâren weren,</l><l>ich mach hûte wol enberen</l><l>dîner phenninge.</l><l n="9000">nû hâstû dîn gedinge</l><l>vergolden mit dem lebene.</l><l>nune hâstû niht ze gebene</l><l>weder rede noch den schat:</l><l>dû bist gevaren in gotes hat.&gt;</l><l n="9005">dô daz alsô komen was,</l><l>do was einer der hiez arras</l><l>mit den troiâren dâ.</l><l>kamillen reit her allez nâ</l><l>verre allen den tach.</l><l n="9010">der markte unde sach,</l><l>wie si slûch und wie si stach</l><l>und wie sie ir spere brach</l><l>und wie sie justierde</l><l>und wie sie pungierde</l><l n="9015">und wie ritterlîch si slûch:</l><l>want des tete sie genûch</l><l>unglîch einem wîbe.</l><l>hern hete an sîme lîbe</l><l>manheit noch ne was sô frome,</l><l n="9020">daz her engegen ir torste komen,</l><l>hern hetes deheinen willen.</l><l>don nam frowe kamille</l><l>neheiner slahte ware des.</l><l>dô reit der hêre chôres,</l><l n="9025">der troiâre prêster</l><l>unde ir êwe mêster,</l><l>und was doch ritter vile gût</l><l>und hete manlîchen mût</l><l>und kunde wole an ritterschaft.</l><l n="9030">grôz was sîn geselleschaft</l><l>ritter unde schutzen.</l><l>her kunde wole nutzen</l><l>beidiu bûch unde swert.</l><l>daz ros was maneges phundes wert,</l><l n="9035">dâ der helt ûffe saz.</l><l>her was gewâfenet baz</l><l>danne ieman dâ wâre</l><l>under den troiâren</l><l>oder in ander sîte</l><l n="9040">in allem deme strîte.</l><l>zû den selben stunden</l><l>heter ûf gebunden</l><l>einen helm scône und sô lieht,</l><l>daz ne sagete man uns nieht,</l><l n="9045">daz her bezzer mohte sîn.</l><l>zoberst stunt ein rubîn,</l><l>unde alumbe an der lîste</l><l>smaragde unde amatîste</l><l>und vorne an dem nasebant</l><l n="9050">ein gelwer adamant,</l><l>genûch grôz unde gût,</l><l>dorchlûhtec rôt sam ein blût.</l><l>waz mach ich û mê sagen?</l><l>her lûhte engegen deme tage.</l><l n="9055">diu kuniginne kamille</l><l>dô was ie gût ir wille,</l><l>daz sie den helm erworbe</l><l>oder in der ger erstorbe,</l><l>des geluste si vil harde.</l><l n="9060">si bestunt den êwarden,</l><l>von dem rosse sie in stach,</l><l>sô daz im der hals brach</l><l>und vil schiere tôt was.</l><l>uber in erbeiztes ûf daz gras,</l><l n="9065">wan sie des helmes gerde.</l><l>si wolde mit dem swerde</l><l>die snûre enzwei snîden.</l><l>si wâren gût sîden</l><l>und veste wol ze mâzen.</l><l n="9070">si hetez baz verlâzen,</l><l>wande ir tôt dar ane lach.</l><l>vil rehte daz gesach</l><l>der troiâre arras,</l><l>der dâ bî ir was,</l><l n="9075">idoch vorht her si sêre.</l><l>mit eime scharphen gêre</l><l>die frouwen her ze tôde schôz.</l><l>des her ubile genôz,</l><l>daz her ir den lîb nam:</l><l n="9080">mit zorne engegen ime quam</l><l>zû der selben zîde</l><l>diu maget tarpîde,</l><l>arrasen sie ze tôde slûch,</l><l>dâ mite engalt ouch hers genûc.</l><l n="9085">do kamille diu werde</l><l>tôt lach ûf der erde</l><l>unde ir magede quâmen dar</l><l>und sie des worden gewar</l><l>si heten grôze rouwe. mit vil gûter trouwe</l><l n="9090">klageten sie ir frouwen. dâ moht man jâmer schouwen.</l><l>sêre sie weinden,</l><l>wol si daz bescheinden,</l><l>daz in diu frouwe lieb was.</l><l>si erbeizten nider an daz gras,</l><l n="9095">si legeten sie ûf einen schelt</l><l>unde rûmden daz velt,</l><l>sos allerschierste mohten.</l><l>dô hete sie gevohten</l><l>diu kuniginne rîche,</l><l n="9100">ir selben schedelîche</l><l>dô si den lîb hete verloren.</l><l>al daz si hete dâ bevoren</l><l>erworben lob und êre,</l><l>daz hete sie dô sêre</l><l n="9105">mit dem lîbe vergolden.</l><l>dô trûgen sie ir holden</l><l>ze laurente in des kuneges sal.</l><l>dô wart schiere uber al</l><l>in der borch mâre,</l><l n="9110">daz dâ tôt wâre</l><l>kamille diu hêre maget:</l><l>dô wart si sêre geklaget.</l><l>dô diu frouwe lach tôt,</l><l>vil schiere manz turnô enbôt</l><l n="9115">an sîner lâge dâ her lach.</l><l>dâ heter allen den tach</l><l>unz an den âbent gelegen.</l><l>harde rouwich wart der degen,</l><l>dô her daz mâre vernam.</l><l n="9120">ze laurente her geriten quam,</l><l>dâ vil grôz jâmer was.</l><l>do gesach in ênêas</l><l>dannen wole rîten.</l><l>hern mohte im niht gestrîten,</l><l n="9125">von diu getorste in niht bestân</l><l>ênêas - der - troiân.</l><l>daz rou in vile sêre.</l><l>zwei hundert und niht mêre</l><l>heter dâ sîner manne.</l><l n="9130">turnûs der reit danne</l><l>mit tûsent heliden snellen</l><l>sîner hergesellen</l><l>und reit ûz dem walde.</l><l>dar nâch reit ouch balde</l><l n="9135">ênêas der wîgant,</l><l>dâ her sîne lûte vant.</l><l>dô her hêre ênêas</l><l>ûz dem walde komen was</l><l>und ze sînen lûten quam</l><l n="9140">und daz mâre vernam,</l><l>daz kamille was erslagen</l><l>und in die borch was getragen</l><l>ze laurente in daz betehûs:</l><l>dô wister wol daz turnûs</l><l n="9145">harde dermite geswachet was,</l><l>des frowete sich ênêas.</l><l>ez was doch harde spâte.</l><l>dô wart her des ze râte</l><l>mit den sînen holden,</l><l n="9150">die im helfen wolden</l><l>die borch besitzen an den graben</l><l>unde nimmer komen drabe,</l><l>ê her sie gewunne.</l><l>want dô was worden dunne</l><l n="9155">turnûses helfe und sîn here,</l><l>die sich sazten ze were,</l><l>wan kamille erslagen was.</l><l>dô hiez der hêre ênêas</l><l>alle sîne holden,</l><l n="9160">die im helfen solden,</l><l>herbergen an daz velt</l><l>unde selbe sîn gezelt</l><l>vor der borch ûf slân.</l><l>daz wart schiere getân.</l><l n="9165">liehte schein der mâne.</l><l>die stolzen troiâne</l><l>herbergeten bî der naht.</l><l>dô hete man ênêê braht</l><l>ein gezelt wît unde hô.</l><l n="9170">daz hete im frouwe dîdô</l><l>gegeben dorch minne.</l><l>ez was geworht mit sinne,</l><l>als ich û wol sagen mach.</l><l>ez stunt dâ man ez verre sach,</l><l n="9175">als ez ein turn wâre.</l><l>zweinzich soumâre</l><l>ne mohtenz dar niht getragen.</l><l>ez wart ûf einen berch geslagen</l><l>an eine vile schône stat,</l><l n="9180">al dâ ênêas bat,</l><l>ûf einen vile hôhen mast.</l><l>die snûre wâren vile vast,</l><l>als sie von rehte solden sîn.</l><l>der knoph der was guldîn,</l><l n="9185">dar ûffe saz ein guldîn are.</l><l>daz gezelt was zweier vare,</l><l>zweier hande samît.</l><l>einen hof vile wît</l><l>slûch man umbe daz gezelt</l><l n="9190">und bevienk ein michel velt.</l><l>daz wart doch hêrschaft getân,</l><l>dorch rîchtûm und dorch wolstân.</l><l>ez stunt als eine mûre.</l><l>des nam in lutzel tûre,</l><l n="9195">ezne was niht dorch were.</l><l>darumbe herbergete daz here,</l><l>manech kûne troiân,</l><l>und manech gezelt wol getân</l><l>wart dâ des nahtes ûf geslagen.</l><l n="9200">des morgens doz begunde tagen</l><l>unde schein uber al</l><l>uber berch und uber tal</l><l>unde ez die gesâgen,</l><l>die in der borch lâgen,</l><l n="9205">ûf mûren und ûf zinnen</l><l>ze laurente enbinnen,</l><l>michel wunder sie des nam.</l><l>daz mâre in die borch quam.</l><l>sie liefen ûf die mûre,</l><l n="9210">ritâre und gebûre,</l><l>knehte unde koufman.</l><l>daz mâre wassen began.</l><l>si sprachen al gelîche</l><l>arme unde rîche,</l><l n="9215">das ênêas der mâre</l><l>ein freislîch man wâre</l><l>sînen vîanden.</l><l>die daz wol erkanden</l><l>und daz gezelt gesâgen stân,</l><l n="9220">daz als ein mûre was getân,</l><l>alsô schînbâre,</l><l>si wânden daz es wâre</l><l>ein borch, daz ne was ez niet.</l><l>vil starke ervorhte ez diu diet.</l><l n="9225">si sprâchen nâch wâne,</l><l>daz die troiâne</l><l>worben mit der gotes kraht,</l><l>wande sie an einer naht</l><l>ein solhe borch heten geworht.</l><l n="9230">des wart ir angest unde ir vorht</l><l>gemêret, daz tet in diu nôt.</l><l>der kunich lâtîn enbôt</l><l>ênêê sîne holde</l><l>und anders daz her wolde</l><l n="9235">an sînes liebes frundes stat.</l><l>minnechlîchen her in bat</l><l>eins frides sehs wochen.</l><l>dô wart der fride gesprochen</l><l>vierzich tage und vierzich naht.</l><l n="9240">das was vile wol bedaht</l><l>ênêas - der - troiân,</l><l>dô daz alsô was getân.</l><l>dô der fride gegeben wart,</l><l>dô schûf turnûs die vart,</l><l n="9245">kamillen her sande</l><l>tôte heim ze lande.</l><l>des wart her vil unfrô,</l><l>iedoch mûstez sîn alsô,</l><l>swie leit ez im wâre.</l><l n="9250">dô hiez her eine bâre</l><l>bereiten hêrlîchen</l><l>kamillen der rîchen,</l><l>als uns daz bûch kunt tût.</l><l>die boume wâren vile gût</l><l n="9255">von helfenbeine,</l><l>gnûch lank und niht kleine,</l><l>des enbrast nehein teil.</l><l>sîdîn wâren diu seil,</l><l>diu besten diu man ie gesach.</l><l n="9260">ein kolter dar ûffe lach</l><l>von rôtem samîte.</l><l>mit grûnem cimîte</l><l>was diu lîste undersniten.</l><l>daz her ungerne hete vermiten,</l><l n="9265">daz wizzet unde geloubet.</l><l>man legete ir under ir houbet</l><l>ein phlûmvederîn kussîn.</l><l>diu zieche was ôsterîn,</l><l>diu ander driancasîne.</l><l n="9270">ein phelle sarrazîne</l><l>grôzen unde langen</l><l>hiez der hêre hangen</l><l>uber die junkfrouwen.</l><l>her was in grôzen rouwen</l><l n="9275">von ir in sînem mûte.</l><l>zwêne mûle gûte</l><l>tet man zû der bâren.</l><l>do si al gereit wâren</l><l>ir magde und sîne holden,</l><l n="9280">die si fûren solden,</l><l>dô klagete sie vil sêre</l><l>turnûs der here.</l><l>dô sprach der hêre turnûs</l><l>&lt; daz wir uns scheiden mûzen sus,</l><l n="9285">daz is ân mînen willen.</l><l>ôwê( sprach her), kamille,</l><l>schônez bilde, reiniu maget,</l><l>dun wirdest nimmer verklaget</l><l>die wîle daz diu werlt stêt.</l><l n="9290">wie unsanft ez mich ane gêt,</l><l>daz dû dînen lîb hâst verloren!</l><l>wâ wart von wîbe ie geboren</l><l>in allem ertrîche</l><l>dehein dîn gelîche</l><l n="9295">unde enwirt ouch nimmer mêre!</l><l>diu werlt hete dîn êre,</l><l>niwan daz des wesen niene mach,</l><l>daz dû unz an den sûntach</l><l>lebetes dar inne,</l><l n="9300">aller tugende und sinne</l><l>der hetest dû genûch.</l><l>unsâlich sî her der dich slûch,</l><l>der tet der werlde grôzen schaden.</l><l>wie mohten ez die gote gestaden,</l><l n="9305">daz dû verlore dîn leben,</l><l>dô sie dir heten gegeben</l><l>einen lîb sô wol getân?</l><l>warumbe liezen sie dich slân?</l><l>si solden dîn baz hân gehût</l><l n="9310">dorch dîne manege tugent gût</l><l>und dorch dîn lobelîchen sin.</l><l>wie sêre rouwich ich des bin,</l><l>daz ich dîn noch enberen mûz!&gt;</l><l>mit der bâre gienk her ze fûz</l><l n="9315">eine gûte wîle,</l><l>wol eine halbe mîle,</l><l>turnûs der wîgant.</l><l>ein kerzen trûch her an der hant,</l><l>ein wol brinnendez lieht,</l><l n="9320">des ne wolder enberen nieht.</l><l>sam tâten alle gelîche</l><l>arme unde rîche,</l><l>die dâ mit im wâren.</l><l>si giengen mit der bâren</l><l n="9325">und trûgen an den handen</l><l>kerzen, die lieht branden.</l><l>die frouwen êrden sie dâ mite,</l><l>daz was sîn wille und der site.</l><l>dô fûren die junkfrouwen</l><l n="9330">mit michelen rouwen</l><l>mit der frouwen dannen.</l><l>turnûs gebôt sînen mannen,</l><l>zwein hundert rittern gûten,</l><l>des was im ze mûte,</l><l n="9335">daz her si mit ir sande.</l><l>dô quâmen sie ze lande,</l><l>ichn weiz uber wie manegen tach,</l><l>des ich gesagen niene mach.</l><l>dô man daz mâre vernam,</l><l n="9340">daz si tôt wider quam,</l><l>kamille diu rîche,</l><l>mit rouwen grôzlîche</l><l>sie dâ wart enphangen,</l><l>daz ir sô was ergangen.</l><l n="9345">welt ir nû rehte verstân</l><l>eine rede alsô getân,</l><l>die ir ê selden habet gehôrt,</l><l>sô merket rehte mîniu wort</l><l>bescheidenlîche sunder,</l><l n="9350">sô moget ir hôren wunder,</l><l>daz mir niht vil enschadet,</l><l>wie diu frouwe wart bestadet,</l><l>kamille diu werde,</l><l>vil hôhe enboven der erde</l><l n="9355">bî ir templô an ein stat,</l><l>dâ sie sich selbe legen bat</l><l>ir lûte die daz tâten.</l><l>des hete si sich berâten</l><l>selbe bî ir lebene.</l><l n="9360">vil hêrlîch und vil ebene</l><l>ein geworke sô lussam,</l><l>daz nieman solhes niht vernam,</l><l>sô hêrlîch sô daz was,</l><l>daz meisterde gêometras.</l><l n="9365">des lônde im kamille.</l><l>dar zû was gût sîn wille,</l><l>sint daz hers begonde,</l><l>wander wole konde</l><l>die list von gêometrîen.</l><l n="9370">des hôrde ich in zîen,</l><l>daz wart dâ an werke schîn,</l><l>esn mohte anders niht sîn.</l><l>vernemet wie der wîse man</l><l>des werkes zallerêrst began,</l><l n="9375">wandez in lutzel tûrde.</l><l>mit marmor herumb mûrde</l><l>eine sinwelle stat,</l><l>als man in hiez unde bat.</l><l>ez was vile zierlîch.</l><l n="9380">jaspîn was der esterîch</l><l>zweinzich fûz wît innen.</l><l>dâ lach in vier sinnen</l><l>vier steine wol gehouwen,</l><l>die man gerne mohte schouwen,</l><l n="9385">daz saget man uns vor ungelogen.</l><l>dar ûffe stunden zwên swibogen:</l><l>der wîse man gêometras,</l><l>der des werkes meister was,</l><l>her worhte sie mit mûze.</l><l n="9390">si wârn hôch zweinzich vûze.</l><l>des konde her wol râmen,</l><l>daz sie ze samene quâmen</l><l>in crûzewîs obene.</l><l>daz was wol ze lobene,</l><l n="9395">als uns daz bûch urkunde gît.</l><l>dâ wart ein fûchstein in gelît,</l><l>ich wâne ez porfir wâre.</l><l>dar ûf stunt ein phîlâre</l><l>von marmor vierzich vûze hô</l><l n="9400">und was gemeistert alsô,</l><l>daz michel list dar ane schein.</l><l>dar ûffe lach ein simezstein,</l><l>sinewel, siben fûze breit.</l><l>daz was ein michel arbeit,</l><l n="9405">des man lutzel bedorhte.</l><l>dar ûf man dô worhte</l><l>mit simeze und bereite</l><l>ein geworke, daz sich breite</l><l>al umbe in allen sîten</l><l n="9410">enlenge unde enwîten</l><l>ze iegelîchem steine</l><l>gûter spannen eine.</l><l>der meister mâzetez alsô.</l><l>ez wart vierzich fûze hô</l><l n="9415">und zweinzich wît enbinnen.</l><l>ez wart geworht mit sinnen</l><l>unde was vil zierlîch.</l><l>dâ unden was der esterîch</l><l>al von edelen steinen</l><l n="9420">grôzen unde kleinen.</l><l>desn darf nieman frâgen,</l><l>ob ez lobeten diez gesâgen:</l><l>der meister lobetez selbe.</l><l>dar ûf stunt ein gewelbe,</l><l n="9425">gemachet vile wunnesam,</l><l>als ez kamillen wol gezam</l><l>der edelen kuneginne.</l><l>ez hete in vier sinne</l><l>gûter venster viere</l><l n="9430">von granâte und von saphiere,</l><l>von smaragden und rubînen,</l><l>von crisolîten und von sardînen</l><l>topazien und berillen.</l><l>der hete frouwe kamille</l><l n="9435">selbe gnûch gewunnen,</l><l>ê des werkes worde begunnen.</l><l>daz was al wol ze lobene.</l><l>daz himelze was obene</l><l>gemûset wol mit golde,</l><l n="9440">als der meister wolde.</l><l>daz was wert maneger mark.</l><l>hêrlîch was der sark,</l><l>ein tûre calcidônje.</l><l>der ûffe ein sardônje,</l><l n="9445">den moht man niht gefûgen baz.</l><l>dô sazte man dar in zwei vaz</l><l>volle balsamen beide ensamen;</l><l>diu ne liezen den lîkhamen</l><l>niht fûlen noch stinken.</l><l n="9450">daz konde wol bedenken</l><l>der listige werkman,</l><l>der grôz lob dar abe gewan.</l><l>ûf den sark und der neben</l><l>worden ir vers gescreben</l><l n="9455">mit gesmelze sardône</l><l>an deme steine schône</l><l>mit vil gûter scrihte.</l><l>nû hôret daz getihte,</l><l>ob irs habet willen:</l><l n="9460">hie liget frowe kamille</l><l>diu mâre und diu rîche,</l><l>diu sich sô manlîche</l><l>ritterschefte underwant,</l><l>daz nie man ne vant</l><l n="9465">ir gelîchen noch ne sach.</l><l>deheines werkes sie ne phlach,</l><l>wande si ûbete ritterschaft</l><l>und hete grôze heres kraft</l><l>und wart vor laurente erslagen.</l><l n="9470">ir frunt mûzen sie wol klagen.</l><l>dô sie daz heten getân</l><l>und her ûz solden gân,</l><l>ê danne sie ûz giengen,</l><l>ein lampadem sie dâ hiengen,</l><l n="9475">daz solt ir wizzen âne wân:</l><l>dâ was balsamum în getân</l><l>sô tûre und sô hêre,</l><l>daz her wol immer mêre</l><l>bran unde gab lieht</l><l n="9480">unde enminrete iedoch nieht.</l><l>solîch was der wieche.</l><l>ez meisterde ein crieche</l><l>und der wîse gêometras,</l><l>der ein listich man was;</l><l n="9485">her schûf ez alser wolde.</l><l>diu ketene was von golde,</l><l>dâ diu lampade bî hienk.</l><l>nû hôret wie herz ane vienk</l><l>der meister, der des alles wielt.</l><l n="9490">ein tûbe die ketene hielt,</l><l>diu gienk dorch ir munt</l><l>( daz is genûgen wole kunt),</l><l>daz si hielt daz liehtvaz.</l><l>ûf eime steine sie saz,</l><l n="9495">gefûchlîch dar gehouwen.</l><l>si lûhte der frouwen,</l><l>daz was ein listechlîch rât.</l><l>ein edel jachant granât</l><l>was diu lampade vile gût,</l><l n="9500">dorchlûhtec rôt als ein blût,</l><l>als ich û wol gesagen kan.</l><l>dâ stunt ein bilde als ein man</l><l>gesniten an einer want.</l><l>einen bogen heter an der hant,</l><l n="9505">gespannen algereite.</l><l>daz was mit listecheite.</l><l>der bolz was gesetzet an,</l><l>her ne weich niender dan,</l><l>ezn was ze nider noch ze hô</l><l n="9510">und was gemachet alsô,</l><l>swenne sô man wolde</l><l>daz her schiezen solde</l><l>die tûben diu ob ime saz,</l><l>sô viel daz liehtvaz</l><l n="9515">unde erleschete daz lieht.</l><l>anders ne mohtez nieht</l><l>geleschen noch gevallen.</l><l>daz kunden wir û allen.</l><l>dô gienk daz volk allez her vure</l><l n="9520">und vermûrde man die ture</l><l>mit kopher und mit steinen.</l><l>der besten spiegel einen,</l><l>danen abe ich ie gehôrde,</l><l>der stunt an einem orde</l><l n="9525">oben an dem gewerke</l><l>mit solhem gemerke,</l><l>swenne lieht was der tach,</l><l>daz man den spiegel gesach,</l><l>alsô man iht war nam,</l><l n="9530">swer dô dar zû quam</l><l>inwendich einer mîle nâ.</l><l>alsô was bestadet dâ</l><l>kamille diu rîche</l><l>alsô hêrlîche.</l><l n="9535">dô daz allez was getân,</l><l>dô solde der fride ûz gân</l><l>in korzen zîten dar nâ,</l><l>den sie gesworen heten dâ</l><l>turnûs unde ênêas.</l><l n="9540">der kunich lâtîn der was</l><l>ze laurente in sîme hûs,</l><l>und der hêre turnûs</l><l>was vor den kunich komen</l><l>und hete wol vernomen,</l><l n="9545">daz der kunich lâtîn</l><l>ênêas frunt wolde sîn</l><l>und er worbe umbe sûne.</l><l>turnûs sprach der kûne</l><l>zû dem kunege rîchen</l><l n="9550">&lt; ir welt mich beswîchen</l><l>der trouwen und der minnen.</l><l>des bringet ir mich innen,</l><l>daz ir mir zer nôt abe stât.</l><l>des mach doch werden gût rât</l><l n="9555">( sprach der helt vermezzen):</l><l>ich hân noch niht vergezzen</l><l>des kamphes des dâ geredet was.</l><l>ich und der hêre ênêas</l><l>wir mûzen uns versûchen.</l><l n="9560">wil es got gerûchen,</l><l>daz ich behalde mînen lîb,</l><l>her lâzet mir lant unde wîb.</l><l>is daz ich mich sîn erwere,</l><l>sô mûz daz trôische here</l><l n="9565">mit schanden rûmen diz lant,</l><l>mûz ich behalden mîne hant.</l><l>is mir aber daz beschert,</l><l>daz sich ênêas mîn erwert</l><l>und ich verliese mîn leben,</l><l n="9570">sweme ir danne welt geben</l><l>ûr tohter und ûr rîche,</l><l>daz is mir al gelîche.&gt;</l><l>dô sprach der kunich lâtîn</l><l>&lt; sold ich ûwer râtgebe sîn,</l><l n="9575">ich riete û trouwelîche daz,</l><l>daz ir ûch rehter unde baz</l><l>bedahtet und berietet.</l><l>daz ir den kamph hie bietet</l><l>wider den edelen troiân,</l><l n="9580">dazn dunket mich niht wol getân,</l><l>wandich û wol gûtes gan.</l><l>her is ein sigesâlich man.</l><l>daz mûzet ir mir mite jehen,</l><l>wandirz dicke habet gesehen</l><l n="9585">in stormen und in strîten,</l><l>swâ ir ze allen zîten</l><l>engegen ime quâmet,</l><l>daz ir den schaden nâmet</l><l>vil mêr denne ênêas,</l><l n="9590">und doch ûwer here was</l><l>drîstunt grôzer dan daz sîn.</l><l>dar ane wart daz schîn,</l><l>daz im holfen die gote,</l><l>wand er mit ir gebote</l><l n="9595">in diz lant komen is.</l><l>niht verdenket mich des,</l><l>daz ich spreche dorch gût.</l><l>is daz ir mînen rât tût,</l><l>ir behaldet ûwern lîb ich wille uch half geven min gut ende minen scat ende du et umbe dat dat ir behaldet uren lif</l><l n="9600">None und moget lant unde wîb</l><l>anders vil wol gwinnen</l><l>sunder kamph mit minnen.</l><l>sô tût ir wîslîche.</l><l>ez nis in deme rîche</l><l n="9605">nehein wîb noch maget,</l><l>dâ ir willen zû traget</l><l>und der ir gerûchet,</l><l>is daz ir si sûchet,</l><l>sie ne sî û vil gereit.</l><l n="9610">daz is mêre wîsheit,</l><l>dan ir verlieset ûwern lîb</l><l>umbe ein lant und umbe ein wîb.&gt;</l><l>dô sprach turnûs der rîche</l><l>zû dem kunege zornlîche</l><l n="9615">&lt; ach leider arme,</l><l>daz ich û sus erbarme,</l><l>desn weiz ich û deheinen dank.</l><l>ich erkenne wol den abewank,</l><l>ir mûwet ûch al âne nôt.</l><l n="9620">ênêas mûz den tôt</l><l>von mîner hant enphân,</l><l>older mich ze dôde slân.</l><l>ir stêt mir bôslîchen bî.</l><l>sweder unser ez sî,</l><l n="9625">der mûz den lîb verliesen.</l><l>ich wolde daz ê kiesen,</l><l>daz ich mit êren tôt belibe,</l><l>danner mich lebende vertribe,</l><l>der von troie is geboren:</l><l n="9630">sô hete ich bôslîche verloren</l><l>ein lant und mîn êre.</l><l>ichn vorhtin niht sô sêre,</l><l>daz ich im mîn lant rûme.</l><l>ich erbîtes vile kûme,</l><l n="9635">daz wir zwêne ze samene komen.</l><l>ouch hân ich wol vernomen</l><l>ûwer herze und ûwern mût,</l><l>daz ir wider mich niht wole tût,</l><l>ir und ûwer râtgeben.</l><l n="9640">unde genert mir got mîn leben</l><l>und mach ich den sige gewinnen,</l><l>ich gelône û der minnen,</l><l>der ir mir nû bescheinet.</l><l>ich weiz wol waz ir meinet:</l><l n="9645">daz herze habet ir verloren.</l><l>ich hete ûr tohter ê gesworen,</l><l>êr irs ênêase gehiezet:</l><l>daz ir mich nû verstiezet</l><l>sô gerne ûzerm lande,</l><l n="9650">sô wil ichz âne schande</l><l>verliesen oder gehalden,</l><l>sal es gelucke walden.</l><l>ichn verzîhe mich niht noch.</l><l>nû erkennet ir wol doch</l><l n="9655">mîn herze unde mînen sin,</l><l>daz ich sô schâfîn niene bin,</l><l>ich hân den willen und den mût,</l><l>daz ich mîn êre und mîn gût</l><l>gerne behalde.</l><l n="9660">enbietet ez im balde</l><l>ênêase, swâ her sî,</l><l>her is ouch hie nâhen bî</l><l>her unde drances.&gt;</l><l>do gevolgete im der kunich des,</l><l n="9665">daz her z ênêase sande</l><l>zwêne vorsten vonme lande</l><l>umbe alsus getâne nôt</l><l>und dem troiâne enbôt</l><l>alsô dâ geredet was.</l><l n="9670">dô gelobete ênêas</l><l>vile gerne den einwîch.</l><l>beide gereitten sie sich</l><l>unde swûren der rede</l><l>und lengeten den frede</l><l n="9675">uber vierzehen naht.</l><l>sie wâren sô bedaht,</l><l>daz si des kamphes gerden</l><l>mit schilden und mit swerden,</l><l>ûf den rossen mit den speren.</l><l n="9680">si wolden beide gerne weren</l><l>ir êre und ir lîb</l><l>und behalden daz wîb,</l><l>die maget alsô lussam.</l><l>der kunich gîsel nam</l><l n="9685">von den hêren beiden,</l><l>daz siz solden bescheiden</l><l>sos allerbeste mohten</l><l>und eine zwêne vohten</l><l>uber vierzehen naht dar nâ.</l><l n="9690">daz gelobetens beide dâ.</l><l>dô der kamph gelobet was,</l><l>des turnûs und ênêas</l><l>beide kûme erbeiten,</l><l>und sich dar zû gereiten</l><l n="9695">mit manlîchem sinne,</l><l>dô was diu kuniginne</l><l>eines âbendes spâte</l><l>in ir kemenâten.</l><l>ir tohter sie vor sich nam,</l><l n="9700">eine junkfrowen lussam.</l><l>einer rede sie begonde,</l><l>die si vil wole konde,</l><l>mit michelme sinne.</l><l>dô sprach diu kuniginne</l><l n="9705">&lt; scône lâvîne,</l><l>liebiu tohter mîne,</l><l>nû mach ez lîhte sô komen,</l><l>daz dir dîn vater hât genomen</l><l>michel gût und êre.</l><l n="9710">turnûs der helt hêre</l><l>der dînre minnen starke gert,</l><l>der is dîn vil wole wert,</l><l>daz is mir wole kunt.</l><l>und wârist dû noch tûsent stunt</l><l n="9715">alsô schône und alsô gût,</l><l>sô mohtestû wol dînen mût</l><l>gerne an in kêren.</l><l>ich gan dir aller êren</l><l>und wil daz dû in minnest</l><l n="9720">und daz dû bekennest,</l><l>daz her ein edele vorste is.</l><l>darumbe warne ich dich des</l><l>umbe den helt lussam</l><l>und wis ênêase gram,</l><l n="9725">dem unsâligen troiân,</l><l>der in ze tôde wil erslân,</l><l>den, der dir is von herzen holt.</l><l>dar zû hâstû rehte scholt,</l><l>daz dû im ungenâdich sîs</l><l n="9730">unde im neheine wîs</l><l>niemer êre getûst,</l><l>want duz wole lâzen mûst</l><l>und in von rehte hazzen salt,</l><l>wander dich mit gewalt wanet gewinnen. he ne gert diner minnen niwet dore din gut, mare dat he't darumbe dut,</l><l n="9735">None hie wil erwerben</l><l>unde wil erben</l><l>dînes vater rîche.</l><l>ob dû sâllîche</l><l>unde wole welles tûn,</l><l n="9740">tohter sô minne turnûm.&gt;</l><l>&lt; wâmite sal ich in minnen?&gt;</l><l>&lt; mit dem herzen und mit den sinnen.&gt;</l><l>&lt; sal ich im mîn herze geben?&gt;</l><l>&lt; jâ dû&gt;.&lt; wie soldich danne geleben?&gt;</l><l n="9745">&lt; dune salt ez im sô geben niht.&gt;</l><l>&lt; waz ob ez niemer geschiht?&gt;</l><l>&lt; und waz, tohter, ob ez tût?&gt;</l><l>&lt; frowe, wie mohte ich mînen mût</l><l>an einen man gekêren?&gt;</l><l n="9750">&lt; diu minne sal dichz lêren.&gt;</l><l>&lt; dorch got, wer is diu minne?&gt;</l><l>&lt; si is von aneginne</l><l>gewaldich uber die werlt al</l><l>und immer mêre wesen sal</l><l n="9755">unz an den jungesten tach,</l><l>daz ir nieman ne mach</l><l>neheine wîs widerstân,</l><l>wande sie is sô getân,</l><l>daz mans ne hôret noch ensiht.&gt;</l><l n="9760">&lt; frouwe, der erkenne ich niht.&gt;</l><l>&lt; dû salt sie erkennen noch.&gt;</l><l>&lt; wan moget irs erbieten doch,</l><l>ich erbeites gerne, ob ich mach.&gt;</l><l>&lt; lîhte gelebe ich noch den tach,</l><l n="9765">daz dû ungebeten minnest.</l><l>swenne dus beginnest,</l><l>dir wirt vil liebe dar zû.&gt;</l><l>&lt; ichn weiz, frouwe, weder ez tû.&gt;</l><l>&lt; dû maht es wesen gewis.&gt;</l><l n="9770">&lt; sô saget mir denne waz minne is.&gt;</l><l>&lt; ichn mach dirs niht gescrîben.&gt;</l><l>&lt; sô solt irz lâzen blîben.&gt;</l><l>dô sprach diu kuneginne</l><l>&lt; so getân is diu minne,</l><l n="9775">daz ez rehte nieman</l><l>dem anderen gesagen kan,</l><l>dem sîn herze sô stêt,</l><l>daz si dar in niene gêt,</l><l>der sô steinlîchen lebet:</l><l n="9780">swer ir aber rehte entsebet</l><l>unde zû ir kêret,</l><l>vile si in des lêret,</l><l>daz im ê was unkunt.</l><l>si machet in schiere wunt,</l><l n="9785">ez sî man oder wîb,</l><l>sie begrîfet im den lîb</l><l>und die sinne garwe</l><l>und salewet im die varwe</l><l>mit vil grôzer gewalt.</l><l n="9790">si machet in vil dicke kalt</l><l>und dar nâch sô schiere heiz,</l><l>daz her sîn selbes rât ne weiz.</l><l>solich sint ir wâfen:</l><l>sie benimt imz slâfen</l><l n="9795">und ezzen unde trinken.</l><l>si lêret in gedenken</l><l>vile misselîche.</l><l>nieman is sô rîche,</l><l>der sich ir moge erweren</l><l n="9800">noch sîn herze vor ir generen</l><l>noch ne kan noch ne mach.</l><l>nû is des vil manech tach,</l><l>deich nie sô vil dar abe gesprach.&gt;</l><l>&lt; frowe, is denn minne ungemach?&gt;</l><l n="9805">&lt; nein si, niwan nâhen bî.&gt;</l><l>&lt; ich wâne daz si sterker sî</l><l>dan diu suht oder daz fieber:</l><l>si wâren mir beidiu lieber,</l><l>wan man bekêret nâch dem sweize.</l><l n="9810">minne tût kalt unde heize</l><l>mêr denne der viertage rite.&gt;</l><l>&lt; swer bestricket wirt dâ mite,</l><l>her mûz sich alles des genieten.&gt;</l><l>&lt; sô mûze mir si got verbieten.&gt;</l><l n="9815">&lt; nein, jâ is si vile gût.&gt;</l><l>&lt; waz meint denn daz si wê tût?&gt;</l><l>&lt; ir ungemach is sûze.&gt;</l><l>&lt; got gebe, daz sie mich mûze</l><l>verren unde vermîden,</l><l n="9820">wie soldich die nôt alle erlîden?&gt;</l><l>dîu mûter aber wider sprach</l><l>&lt; niht envorht daz ungemach,</l><l>merke wie ich dirz bescheide:</l><l>michel lieb kumt von dem leide,</l><l n="9825">rûwe kumt nâch ungemache.</l><l>daz is ein trôstlîche sache.</l><l>gemach kumt von der arbeit</l><l>dicke ze langer stâticheit.</l><l>von rouwe kumet wunne</l><l n="9830">und froude maneger kunne.</l><l>trûren machet hôhen mût,</l><l>diu angest macht die stâte gût.</l><l>daz is der minnen zeichen:</l><l>lieht varwe kumt nâch der bleichen,</l><l n="9835">diu vorhte gît gûten trôst,</l><l>mit dem dolne wirt man erlôst,</l><l>daz darben tût daz herze rîche.</l><l>ze diseme dinge iegeslîche</l><l>hât diu minne solhe bûze.&gt;</l><l n="9840">&lt; sis aber von êrist vil unsûze,</l><l>ê diu senfticheit kome?&gt;</l><l>&lt; dû erkennest ir niht ze frome:</l><l>si sûnet selbe den zorn.&gt;</l><l>&lt; diu quâle is zû grôz dâ bevorn.&gt;</l><l n="9845">&lt; si tût daz dicke under stunden,</l><l>daz si heilet die wunden</l><l>âne salben und âne trank.&gt;</l><l>&lt; diu arbeit is ab ê vil lank.&gt;</l><l>&lt; tohter, daz stêt an dem glucke.</l><l n="9850">sô man gequilet ein lank stucke</l><l>und mit arbeiten gelebet</l><l>und man ungemach entsebet</l><l>von minnen, als ich ê dâ sprach,</l><l>und danne froude und gemach</l><l n="9855">mit dem heile dar nâch komt,</l><l>wie wol ez dem herzen gefromt</l><l>und trôstet danne den mût,</l><l>wandez ime baz tût</l><l>unde senfter drîzich warf,</l><l n="9860">dan ders niene bedarf.</l><l>des saltû mir von rehte jehen.</l><l>dû hâst dicke wol gesehen,</l><l>wie der hêre amôr stêt</l><l>in dem templô, dâ man in gêt</l><l n="9865">engegen der ture inne,</l><l>daz bezeichent die minne,</l><l>diu gewaldech is ubr alliu lant.</l><l>ein buhsen hât her an der hant,</l><l>in der ander zwêne gêre:</l><l n="9870">dâ mite schûzet er vil sêre,</l><l>als ich dir sagen wolde.</l><l>ein gêr is von golde,</l><l>des phleget her alle stunde.</l><l>swer sô eine wunde</l><l n="9875">dâ mite gewinnet,</l><l>vil starklîch er minnet</l><l>und lebet mit arbeite.</l><l>neheiner unstâticheite</l><l>ne darf man in zîen.</l><l n="9880">der ander gêr is blîen,</l><l>von deme tûn ich dir kunt:</l><l>swer dâ mite wirdet wunt</l><l>in sîn herze enbinnen,</l><l>der is der rehten minnen</l><l n="9885">iemer ungehôrsam,</l><l>her hazet unde is ir gram.</l><l>swaz sô von minnen geschiht,</l><l>des ne lustet in niht.</l><l>solich is daz geslehte.</l><l n="9890">wil dû nû wizzen rehte,</l><l>waz diu buhse bedûte,</l><l>dazn wizzent niht alle lûte,</l><l>merke in allenthalben:</l><l>si bezeichent die salben,</l><l n="9895">die diu minne ie hât gereit.</l><l>diu senftet al die arbeit</l><l>und machet ez allez gût,</l><l>swen diu minne wunt tût,</l><l>daz si in geheilet.</l><l n="9900">si gibet unde teilet</l><l>daz lieb nach dem leide.</l><l>daz saltû merken beide,</l><l>daz des von minnen vil geschiht.</l><l>dune bist ouch sô tumb niht,</l><l n="9905">sô dû dar zû gebâres.</l><l>ob dû junger wâres</l><l>zweier jâre dan dû sîs,</l><l>dû mohtest wole sîn gewis,</l><l>dun gelernst ez nimmer ze frû.</l><l n="9910">dû hâst ouch lîb genûch dar zû</l><l>gewahsen unde scône.</l><l>daz ich dirs immer lône</l><l>mit minnen und mit gûte,</l><l>diz behabe in dînem mûte,</l><l n="9915">want dû mûst doch minnen phlegen.</l><l>von diu minne den kûnen degen</l><l>turnûm den edelen vorsten.&gt;</l><l>&lt; ich ne mohte noch getorsten.&gt;</l><l>&lt; warumbe?&gt;&lt; dorch die arbeit.&gt;</l><l n="9920">&lt; jâ is ez michel senfticheit.&gt;</l><l>&lt; wie moht daz senfticheit sîn?&gt;</l><l>&lt; got weiz, liebe tohter mîn,</l><l>ich weiz wol daz dû minnen mûst,</l><l>swie ungerne dû ez tûst.</l><l n="9925">wirde ich des innen,</l><l>daz dû ênêam wilt minnen</l><l>und uns sô entêres,</l><l>daz dû dîn herze kêres</l><l>an den bôsen troiân,</l><l n="9930">ich heize dich ze dôde slân</l><l>unde martere dînen lîb,</l><l>ê dû iemer werdest sîn wîb.</l><l>her enbirt wol solhes wîbes,</l><l>hern sal dînes lîbes</l><l n="9935">niemer sich genieten.&gt;</l><l>&lt; ir moget mirz lîht verbieten,</l><l>ichn gewans nie willen.&gt;</l><l>dô sweich diu frouwe stille,</l><l>in zorne gienk si hin dane</l><l n="9940">unde sach die tohter ane</l><l>vile ungûtlîche</l><l>diu kuneginne rîche.</l><l>nû hôret eine ander rede.</l><l>ze laurente was der frede</l><l n="9945">gestadeget unde gesworen,</l><l>als ich û sagete dâ bevoren,</l><l>sô dazs in beiden sîten</l><l>ze samene mohten rîten</l><l>mit fride und mit minnen</l><l n="9950">von ûzen unde von innen</l><l>beidiu rîten unde gân.</l><l>daz wart dicke alsô getân,</l><l>want der frede gût was.</l><l>eins tages hiez im ênêas</l><l n="9955">ein ros dare bringen.</l><l>mit sînen jungelingen</l><l>wolder sich banechen rîten.</l><l>in den selben zîten,</l><l>sint daz die kuneginne</l><l n="9960">geredete umb die minne</l><l>wider die maget lussam,</l><l>vor laurente her geriten quam</l><l>vaste an die mûren,</l><l>und die mit ime fûren.</l><l n="9965">dô gehabete ênêas</l><l>engegen des kuneges palas</l><l>beide er und die sîne.</l><l>dô was diu maget lavîne</l><l>gegangen ûf ein palas hô</l><l n="9970">und ez gefûchte sich alsô,</l><l>daz ênêas hielt ûf dem graben.</l><l>dô sach diu junkfrowe her abe</l><l>von dem venster dâ si lach.</l><l>den hêren sie wol besach,</l><l n="9975">den minnesâlegen troiân.</l><l>wie wart her ie sô wol getân,</l><l>hern mohte niemer schôner sîn!</l><l>daz hete ouch daz magedîn</l><l>dâ bevor vil wol vernomen.</l><l n="9980">dô her dô dare was komen,</l><l>do gesach sie die wârheit.</l><l>des gewan si michel arbeit.</l><l>dô der hêre dare quam</l><l>und sîn diu maget lussam</l><l n="9985">dâ nidene wart gewar</l><l>und si ir ougen kêrde dar,</l><l>dâ si was ûf deme hûs:</l><l>dô schôz si frouwe vênûs</l><l>mit einer scharphen strâle.</l><l n="9990">daz wart ir al ze quâle</l><l>sint uber ein lange stunden.</l><l>si gewan eine wunden</l><l>an ir herze enbinnen,</l><l>sô daz si mûste minnen,</l><l n="9995">si wolde oder enwolde,</l><l>dâ si ir mûter holde</l><l>al mitalle mit verlôs,</l><l>want si bran und si frôs</l><l>in vil korzen stunden;</l><l n="10000">sine wiste niht der wunden,</l><l>dâ ir daz ubel vone quam.</l><l>vile schiere sie vernam</l><l>irre mûter geheiz:</l><l>sie wart unmâzen heiz</l><l n="10005">unde dar nâch schiere sal.</l><l>wande si unsanfte qual,</l><l>unsanfte sie lebete,</l><l>si switzete unde bebete,</l><l>sie wart bleich unde rôt.</l><l n="10010">vile michel was ir nôt</l><l>unde ir lîbes ungemach.</l><l>do gewan si maht unde sprach.</l><l>dô ir daz herze wider quam,</l><l>dô sprach diu maget lussam</l><l n="10015">ir selber jâmmerlîche zû</l><l>&lt; nune weiz ich leider waz ich tû,</l><l>ouch enweiz ich waz mir werret,</l><l>daz ich sus bin vererret:</l><l>mirn wart solhes mê niht kunt.</l><l n="10020">nû was ich iezû al gesunt</l><l>unde bin nû vil nâ tôt.</l><l>mir wâre gûtes râtes nôt.</l><l>wer hât sus gebunden</l><l>mîn herze in korzen stunden,</l><l n="10025">daz ê was ledechlîchen frî?</l><l>ich vorht daz ez der kumber sî,</l><l>dâ mich mîn mûter trôste zû.</l><l>her is mir komen alze frû,</l><l>niwan daz si michs niht erliez,</l><l n="10030">minne oder swie siz hiez -</l><l>jâ si nandez minne.</l><l>wie wol ich nû erkenne</l><l>daz freislîche ungemach.</l><l>ez is als mîn mûter sprach,</l><l n="10035">mîn frouwe, diu mich getrûch.</l><l>wê daz si mirs ie zû gewûch!</l><l>ich ne soldez ir wîzen niet:</l><l>ichn minne niht daz sie mir riet,</l><l>ich ne darf niht von ir klagen.</l><l n="10040">al hete sie mirs niht gewagen,</l><l>ez wâre doch alsus komen.</l><l>eteswaz mach mir daz gefromen,</l><l>daz ich nû sô vil drumbe weiz,</l><l>wandich bin kalt unde heiz</l><l n="10045">an mîme lîbe enbinnen.</l><l>ich weiz wol deis von minnen,</l><l>diu mir ê unkunt was,</l><l>wan sint der hêre ênêas</l><l>hûte dâ her geriten quam</l><l n="10050">und ich den helt lussam</l><l>allerêrste gesach,</l><l>des ich vergezzen niene mach,</l><l>den vil edelen troiân.</l><l>wie wart her ie sô wol getân,</l><l n="10055">sîn houbet und aller sîn lîb!</l><l>ichn weiz ob in alliu wîb</l><l>alsô minnen die in gesehen.</l><l>nein si, wie moht daz geschehen,</l><l>want daz ichz lâzen niene mach.</l><l n="10060">mir is leit daz ich in ie gesach,</l><l>nû ichs sus hân genozzen.</l><l>amôr hât mich geschozzen</l><l>mit dem goldînen gêre.</l><l>des mûz ich quelen sêre</l><l n="10065">und ez koufen tûre.</l><l>mit dem heizen fûre</l><l>brennet mich frou vênûs.</l><l>ichn mach niht langer leben sus.&gt;</l><l>aber sprach diu maget junge</l><l n="10070">&lt; ez ne mohte nehein zunge</l><l>nimmer vore bringen</l><l>mit deheinen dingen</l><l>daz ungemach daz ich entsebe.</l><l>daz ich sus switze unde bebe</l><l n="10075">in sus korzen stunden,</l><l>ez kumt mir von der wunden</l><l>der unsenfter minne,</l><l>diu mich dâ derret inne</l><l>und mîn herze machet vale,</l><l n="10080">des wirdich vile schiere sale.</l><l>wannen komt mir der mût,</l><l>daz ez mir sus wê tût,</l><l>ich lige oder sitze,</l><l>nâch sus unrehter hitze</l><l n="10085">und sus unrehter kalde?</l><l>daz salwet mich vil balde</l><l>und verderbet mir den lîb.</l><l>mîn mûter is ein listich wîb</l><l>und weiz von solhen dingen vil.</l><l n="10090">swenne si mich nû frâgen wil,</l><l>wie ich sus ubele sî getân,</l><l>wie sal ichz danne ane vân?</l><l>swenne sô si mich gesiht,</l><l>son hilfet mich mîn lougen niht,</l><l n="10095">wan si kan ez wol ersehen.</l><l>ichn getar es aber niht gejehen.</l><l>von diu bin ich des gewis,</l><l>daz ez mîn ungelucke is</l><l>oder betalle mîn tôt,</l><l n="10100">want den man, den si mir verbôt,</l><l>den minne ich zunmâzen.</l><l>jâ mach ich ez wol lâzen,</l><l>ob ich ubel dar ane tû.</l><l>wer twinget mich dar zû?</l><l n="10105">daz tût diu starke minne,</l><l>diu bringet mich ûzer sinne,</l><l>des bin ich vil unfrô.</l><l>der minnen got cupidô</l><l>und amôr sîn brûder</l><l n="10110">und vênûs ir mûder</l><l>diu hânt mich unsanfte verwunt.</l><l>mir is schiere worden kunt</l><l>der starken minne ungemach.</l><l>wandich von in missesprach,</l><l n="10115">daz hânt si an mir gerochen.</l><l>hete ich iht mêr gesprochen,</l><l>ich hetes gnûch engolden.</l><l>und ob ichs hete bescholden.</l><l>des ne tete ich aber niet,</l><l n="10120">niwan daz mir mîn herze riet,</l><l>daz ich mich ir wolde erweren.</l><l>ichn mach mich niht vor in generen,</l><l>ich bin dem troiâr alze holt:</l><l>ich wâne daz is mîn scholt.</l><l n="10125">wes luste mich daz ich in sach?</l><l>daz ich nû wol sprechen mach,</l><l>niwan deiz alsô mûste geschehen?</l><l>ich hân vil dicke gesehen</l><l>manegen wol getânen man,</l><l n="10130">dâ ich nie minne zû gewan, und manegen man gemeiten, an den mich nie geleiten ne mohte lîb noch mût, ich hân mich wol dâ vor behût,</l><l>und manegen schônen jungelink.</l><l>ez wâre ein unsâlich dink,</l><l>ob des mîn herze phlâge,</l><l>alle die ich gesâge,</l><l n="10135">daz ich die mûste minnen.</l><l>ich kan mich des versinnen,</l><l>minnete ich mê dan einen,</l><l>sone minnete ich deheinen:</l><l>daz weiz ich wole âne wân.</l><l n="10140">diu minne nis niht sô getân,</l><l>daz man sie geteilen moge</l><l>sô daz sie iemanne toge.</l><l>wannen komet mir der sin,</l><l>daz ich sus wîse worden bin,</l><l n="10145">des ich ê sô tumb was?</l><l>ez lêret mich ênêas,</l><l>daz mir daz is worden kunt.</l><l>von sînen minnen bin ich wunt</l><l>und lîde micheln ungemach.</l><l n="10150">diu salbe die mîn mûter sprach,</l><l>diu mich heilen solde,</l><l>wie gerne ich wizzen wolde,</l><l>wie senfte sie wâre!</l><l>ez wâre ein bezzer mâre,</l><l n="10155">daz si mir schiere quâme</l><l>und mîme herzen nâme</l><l>dise unsenfte swâre,</l><l>der ich vil gerne enbâre.</l><l>nû waz salben moht daz wesen,</l><l n="10160">dâ ich mite mohte genesen</l><l>sus getâner minnen?</l><l>mohte ich die gewinnen,</l><l>daz wâre grôz rîcheit.</l><l>ich vorhte abr sie sî ungereit,</l><l n="10165">ich wâne mîn teil sî verloren:</l><l>sô wart ich unheiles geboren,</l><l>daz is mir wol worden kunt.</l><l>und is der hêre ênêas wunt</l><l>mit dem blîgen gêre,</l><l n="10170">daz her hazzet sêre</l><l>al daz von minnen geschiht,</l><l>daz ich in minne und her mich niht,</l><l>sô ne mach ich niht genesen.</l><l>der gelieben mûzen zwei wesen,</l><l n="10175">diu sich underminnen</l><l>unde mit ir sinnen</l><l>ir willen vollebringen</l><l>mit gûtlîchen dingen,</l><l>obs iemer rât werden sal.</l><l n="10180">wer hât mich diz gelêret al,</l><l>daz ich ez nû sô wole kan</l><l>und ich es doch nie began?</l><l>ich kondes lutzel hûte frû:</l><l>ich kan ez sô wol iezû,</l><l n="10185">des is mîn herze vile swâr.</l><l>mîn mûter sagete mir wâr</l><l>diu wîse kuneginne,</l><l>si sprach, daz mich diu minne</l><l>wol gelêren solde</l><l n="10190">des ich niht enwolde</l><l>tûn noch dorch ir bete.</l><l>daz ich sô ungerne tete,</l><l>wer hât mirz geliebet sô?</l><l>amôr unde cupidô</l><l n="10195">und diu gotinne vênûs:</l><l>von ir scholden quele ich sus</l><l>unde von ir wunden.</l><l>minne, ich hân dich funden</l><l>bitter albetalle.</l><l n="10200">minne, dû bist noch galle,</l><l>minne, nû wirt sûze,</l><l>daz ich dich loben mûze.</l><l>minne, senfte mir etewaz,</l><l>deich dir gedienen moge baz.</l><l n="10205">minne, sal ich iht lange leben,</l><l>sô mûst dû mir trôst geben</l><l>mit etelîchem sinne.</l><l>waz hilfet dich daz, minne,</l><l>daz ich sus smilze enbinne?</l><l n="10210">dû heizest unreht minne,</l><l>als ich dich noch bekenne:</l><l>dû bist ein quelerinne.</l><l>vênûs hêre gotinne,</l><l>gesenfte mir die minne</l><l n="10215">unze ich bekenne</l><l>die rehten art der minne.</l><l>( sprach diu kuneginne),</l><l>dû treges salbe, minne,</l><l>is daz ich der gewinne</l><l n="10220">so genese ich, edeliu minne,</l><l>und hâstus michel êre,</l><l>ich quele alsus ze sêre.</l><l>amôr( sprach si), der minnen got,</l><l>zebrach ich ie dîn gebot,</l><l n="10225">daz hân ich harde garnet.</l><l>ich was des ungewarnet,</l><l>daz dû mich sus ane quâmest</l><l>unde mir sus schiere nâmest</l><l>den lîb und die maht al.</l><l n="10230">sint daz ich dir dienen sal,</l><l>sô mûz ich swâre burden tragen.</l><l>ich wâne ich mûz von dir klagen,</l><l>wiste ich weme oder wâ.</l><l>nû is aber verre noch nâ</l><l n="10235">nieman, der dich betwingen moge.</l><l>der anders sprâche der loge,</l><l>dû betwingest algelîche</l><l>arme unde rîche,</l><l>daz man dir der meisterschefte giht.</l><l n="10240">dune hâst von niemanne niht,</l><l>diu werlt is al dîn eigen,</l><l>dune wellest mich gesweigen</l><l>mit etelîchem gûte.</l><l>des mir is ze mûte,</l><l n="10245">des rede ich lîhte ze vile,</l><l>wandez gêt mir ûz dem spile.</l><l>dû bestunde mich ze frû,</l><l>ich bin ze kint noch dar zû:</l><l>wârich der sterkiste man,</l><l n="10250">der in der werlde ie lîb gewan,</l><l>dû hetest mir schiere wê getân,</l><l>woldest dû mich sus ane gân,</l><l>als dû hâst begunnen.</l><l>hetest dû mir gegunnen,</l><l n="10255">deich turnûm mûste minnen</l><l>mit mâzlîchen sinnen,</l><l>des gonde mir mîn mûter baz.</l><l>ôwê, warumbe sprach ich daz?</l><l>ichn mohtes nimmer getûn,</l><l n="10260">jâ hazzich hêren turnûm</l><l>mê dan deheinen man,</l><l>wie moht ich in minnen dan?</l><l>ichn weiz wan mir daz wort quam.</l><l>warumbe bin ich ime gram?</l><l n="10265">dorch ênêases willen.</l><l>des mûz ich swîgen stille,</l><l>daz ez mîner mûter iht vor kome:</l><l>ez geviele ir niht ze frome,</l><l>vernâme sie daz mâre.</l><l n="10270">ich weiz wol daz mir wâre</l><l>vile bezzer getân,</l><l>deich turnûm und den troiân</l><l>gelîche minnete beide,</l><l>denn ich mîn herze scheide</l><l n="10275">von turnô sô verre.</l><l>ich vorhte deiz mir werre,</l><l>als ez vil lîhte komen mach.</l><l>schiere komet der tach,</l><l>daz si vehten mûzen</l><l n="10280">ze rossen oder ze fûzen,</l><l>als daz tagedink geliget.</l><l>sweder ir dâ gesiget,</l><l>der sal mich behalden.</l><l>die gote mûzens walden,</l><l n="10285">daz ênêas der hêre</l><l>gestadege sîn êre</l><l>und behabe sînen lîb,</l><l>wande turnûses wîb</l><l>ne wil ich niemer werden.</l><l n="10290">alle die ûf der erden</l><l>ie worden und noch leben</l><l>ne mohten mir den rât gegeben</l><l>noch dar zû getwingen</l><l>mit deheiner slahte dingen,</l><l n="10295">ich wolde ê ersterben,</l><l>ê ez ieman mohte erwerben,</l><l>daz ich in wolde minnen,</l><l>und soldich dar mit gwinnen</l><l>allez ertrîche.</l><l n="10300">von diu sprach ich tumblîche,</l><l>ich ne weiz wer mirz geriet.</l><l>jane mach ich die minne niet</l><l>sô enzwei geteilen.</l><l>sie sal mir noch heilen</l><l n="10305">mîn unsenfte wunden,</l><l>die mir nû ze stunden</l><l>alsu trûbent mînen mût.</l><l>ez sal mir noch al werden gût,</l><l>swenne mir got gibet daz heil.</l><l n="10310">mir is gesenftet ein teil,</l><l>wande daz hât mir getân</l><l>hoffenunge unde wân:</l><l>diu gebent mir beidiu gûten trôst,</l><l>daz ich noch werde erlôst,</l><l n="10315">und siz bringen dar zû</l><l>daz mir diu minne sanfte tû,</l><l>diu mir sus wê hât getân.</l><l>von diu wil ich den troiân</l><l>minnen stâtechlîche.</l><l n="10320">und ob al ertrîche</l><l>turnûses wâre,</l><l>her wâre mir doch unmâre</l><l>wider den edelen troiân.</l><l>wie moht ich gekêren dan</l><l n="10325">mîn herze an zwêne man?</l><l>ich ne mach noch enkan,</l><l>ich ne wil noch enmach.</l><l>sint daz ich gesach</l><l>ênêam den rîchen,</l><l n="10330">sô mûste mir entwîchen</l><l>mîn herze und mîn sin.</l><l>wister daz ich ime bin</l><l>sô unmâzlîchen holt</l><l>âne menneschlîche scholt,</l><l n="10335">der ich nie kunde gewan,</l><l>hern wâre nie sô ubel man,</l><l>hern mûste mich minnen.</l><l>ichn weiz des wie beginnen,</l><l>deichz immer vore bringe</l><l n="10340">mit deheinem dinge.&gt;</l><l>dô si des alles vil gesprach</l><l>und wunne unde ungemach</l><l>in trûregem herzen underschiet</l><l>( alsus saget uns daz liet)</l><l n="10345">und des alles vile was:</l><l>dô reit der hêre ênêas</l><l>ze sîme gezelde hin wider.</l><l>dô was sie vil nâ dar nider</l><l>gevallen in ir ungewalt.</l><l n="10350">daz herze wart ir vile kalt</l><l>unde ir scône lîb al.</l><l>&lt; nune weiz ich leider war ich sal,</l><l>daz ich den man mûz minnen,</l><l>der alsus veret hinnen,</l><l n="10355">daz her mich niht ane siht.</l><l>leider dâ ne weiz hers niht,</l><l>daz mîn herze mit im vert.</l><l>ôwê daz mir daz was beschert,</l><l>daz ich von minnen sus mûz quelen!</l><l n="10360">ich stirbe, sal ich ez helen.</l><l>wie sal ichz danne ane vân,</l><l>daz ichz in lâze verstân</l><l>âne grôze missewende?</l><l>ob ich im einen boten sende</l><l n="10365">und ime enbiete wiez mir stât,</l><l>und ob herz danne ubel enphât</l><l>und merketz niht ze gûte</l><l>und denket in sînem mûte</l><l>vil ubellîche dar zû</l><l n="10370">und wânet als ich ime tû,</l><l>daz ichz ouch andern habe getan,</l><l>wie mohtez mir dan wol ergân?</l><l>sone wirdet her mir nimmer holt.</l><l>umb alsus getâne scholt</l><l n="10375">lîdich kumber unde nôt.</l><l>einhalb vorhte ich den tôt,</l><l>anderhalb vorhtich sêre</l><l>mîner werltlîchen êre,</l><l>daz ich die niht behalde.</l><l n="10380">nû vert her hine balde -</l><l>weiz got leider jâ her tût!</l><l>stunde im iht ze mir sîn mût,</l><l>her nâme mîn etlîche ware.</l><l>ichn darf ouch rûchen war her vare,</l><l n="10385">ich rûches ab leider al ze vil,</l><l>mir is leit daz her noch hinnen wil,</l><l>daz im zer verte is alsô gâch.&gt;</l><l>si sach im trûrechlîchen nâch</l><l>und markte wâ her hine rite.</l><l n="10390">mit den ougen volgete sime mite</l><l>so si aller verrest mohte</l><l>( wandez sie dohte</l><l>ein michel senfticheit)</l><l>den wech den her hine reit:</l><l n="10395">der dûht si deste baz getân.</l><l>dô reit der edele troiân</l><l>frôlîche uber daz velt</l><l>und erbeizte vor sîn gezelt.</l><l>des nam si vile rehte war</l><l n="10400">und sach vil ernesthafte dar.</l><l>ir ouge nie danne quam,</l><l>unz ir diu naht daz lieht benam.</l><l>dô zergangen was der tach,</l><l>unde sie niht mêr gesach</l><l n="10405">und si ezzen solde gân,</l><l>dô moht si kûme ûf gestân,</l><l>diu junkfrouwe lussam.</l><l>dô sie aber danne quam</l><l>unde uber tisch gesaz,</l><l n="10410">sie ne trank noch enaz,</l><l>si wiste kûme waz man sprach.</l><l>vil michel was ir ungemach,</l><l>des dâ nieman war nam.</l><l>do si aber an daz bette quam</l><l n="10415">unde slâfen solde,</l><l>si wolde oder enwolde,</l><l>si mûste wachen al die naht.</l><l>diu minne hâte grôze maht,</l><l>diu si vil unsanfte twank.</l><l n="10420">diu wîle dûhte sie vil lank</l><l>bî tage und bî nahte.</l><l>mislîche sie dahte,</l><l>als sie diu minne lêrde.</l><l>dicke sie sich kêrde</l><l n="10425">an ietwedere sîten.</l><l>si hete an korzen zîten</l><l>mislîche sinne.</l><l>&lt; ôwê&gt; sprach si&lt; minne,</l><l>wie unsanfte dû mir tûst,</l><l n="10430">niwan daz duz wol tûn mûst</l><l>und ich niht wider dich ne mach</l><l>und sich naht unde tach</l><l>mîn ungemach mêret!</l><l>dune hâst mich niht gelêret</l><l n="10435">anders denne ungemach.</l><l>daz mîn mûter dâ von sprach,</l><l>daz dû mir soldest</l><l>senftigen ob dû woldest,</l><l>ich weiz wannen daz sal komen,</l><l n="10440">desn hân ich noch niht vernomen,</l><l>darumbe is mir vile wê.</l><l>ich wâne ich smilze als der snê,</l><l>so an in diu sunne schînet heiz.</l><l>ôwê waz ich al weiz</l><l n="10445">des ubelen des von dir geschiht!</l><l>des gûten des ne weiz ich niht,</l><l>daz hâstû mich ie noch verholen,</l><l>dazn mach ich langer niht verdolen.&gt;</l><l>dô lavîne al die naht</l><l n="10450">mit dem leide alsus vaht,</l><l>daz ir diu varewe abe nam,</l><l>und si des morgens ûf quam,</l><l>dô was ez verre ûf den tach,</l><l>und si ir mûder besach,</l><l n="10455">daz si sô ubele was gevar,</l><l>dô wart si vile wol gewar,</l><l>daz ir dink unrehte fûr.</l><l>listechlîche sie si beswûr</l><l>diu kuneginne mâre</l><l n="10460">und frâget si wie si wâre</l><l>sô varlôs und sô bleich?</l><l>diu maget ersûhte unde sweich</l><l>und wart von angesten rôt.</l><l>daz lêrde sie diu nôt</l><l n="10465">daz sir einer luge erdahte.</l><l>si sprach vil ernestahte</l><l>&lt; frowe, ich bin verirret,</l><l>ichn weiz waz mir wirret,</l><l>weder diu suht oder der rite,</l><l n="10470">dâ ich bin bevangen mite,</l><l>daz is mir wol worden schîn.&gt;</l><l>&lt; got weiz&gt; sprach si&lt; tohter mîn,</l><l>swie wol dû kunnest liegen,</l><l>dune maht mich niht betriegen,</l><l n="10475">dû mûst der wârheite jehen.</l><l>nâch diu und ich hân gesehen,</l><l>dune darfst niht valschen dîniu wort.</l><l>ich hân dîn sûhten wol gehôrt,</l><l>daz ich vil wol bekenne.</l><l n="10480">tohter, ez is minne,</l><l>dâ mit dû bist gebunden:</l><l>du enphindest der wunden,</l><l>dâ von ich anders tages sprach.</l><l>dû hâst daz sûze ungemach,</l><l n="10485">daz was mir ouch hie vore kunt,</l><l>dû quelest und bist idoch gesunt&gt;</l><l>sprach diu frouwe rîche,</l><l>&lt; dû bist untôtlîche</l><l>beidiu kalt unde heiz.&gt;</l><l n="10490">&lt; sô wizzet ir daz ich ne weiz&gt;</l><l>sprach daz edele magedîn.</l><l>&lt; got weiz, liebiu tohter mîn,</l><l>dû weist ez unde ich merkez ouch:</l><l>lâz dîn lougen, ez entouch,</l><l n="10495">ez ne verstêt niht ein hâr.&gt;</l><l>&lt; frouwe&gt; sprach si&lt; wâre ez wâr,</l><l>warumbe soldichz ûch dan helen?</l><l>man mach unsanfte quelen,</l><l>vasten unde wachen</l><l n="10500">an andern ungemachen</l><l>als wol sô von minne.&gt;</l><l>dô sprach diu kuneginne</l><l>&lt; jâ tohter, des alein,</l><l>ezn wart nie ungemach dehein,</l><l n="10505">des man sô lange mohte leben.</l><l>ich hân dir urloub gegeben,</l><l>daz dû minnest turnûm.&gt;</l><l>&lt; desne mach ich niht getûn.&gt;</l><l>&lt; tohter, dorch welhe scholt?&gt;</l><l n="10510">&lt; mîn herze is ime unholt,</l><l>daz ne mach noch enkan.&gt;</l><l>&lt; nû is her doch ein edel man.&gt;</l><l>&lt; frowe, swie edel sô her sî,</l><l>mîn herze is sîner minne frî</l><l n="10515">und immer mêre wesen sal,</l><l>al gâber mir die werlt al.&gt;</l><l>aber sprach diu kuneginne</l><l>&lt; dir ne wirret niwan minne,</l><l>swie ungerne duz enbarest,</l><l n="10520">und swie dû lougenende varest,</l><l>dû minnest einen man iedoch.&gt;</l><l>&lt; desn gihe ich, frouwe, niht noch.&gt;</l><l>&lt; al wil dus niemer gejehen,</l><l>sô kan ichz doch wole ersehen</l><l n="10525">( sprach si), liebiu tohter mîn;</l><l>lâ daz lougenen sîn,</l><l>dû verlûsest al dîn arbeit.</l><l>sage mir die wârheit,</l><l>sô tûstû rehter unde baz.&gt;</l><l n="10530">&lt; frouwe, sprechet irz umbe daz,</l><l>daz ich sus ubele bin gevar?&gt;</l><l>&lt; dar an werde ich es gewar</l><l>und ouch an andern dingen.</l><l>dune darft ez niht lengen,</l><l n="10535">sagez alse dû doch mûst.</l><l>ich weiz warumbe duz tûst,</l><l>ez nimet dich mihel hâle.&gt;</l><l>&lt; is ez denne solîch quâle,</l><l>daz ir dâ heizet minne?&gt;</l><l n="10540">dô sprach diu kuneginne</l><l>&lt; jâ ez, weiz got, tohter mîn.&gt;</l><l>&lt; frowe, sô mach ez vil wol sîn.&gt;</l><l>sprach diu junkfrouwe wider</l><l>und sach vil trûrechlîche nider.</l><l n="10545">&lt; mîn herze is mir gebunden</l><l>( sprach si) in korzen stunden,</l><l>daz ê was ledechlîche frî:</l><l>ichn weiz ob ez von minnen sî.&gt;</l><l>&lt; tohter, ich bin es vil gewis.</l><l n="10550">nû sage mir rehte wie dir is:</l><l>stêt dir z'ieman dîn mût?&gt;</l><l>&lt; weiz got, frouwe, jâ ez tût</l><l>( sprach si mit grôzen sorgen):</l><l>jâ sint gester morgen,</l><l n="10555">daz ich einen man gesach,</l><l>des ich vergezzen niene mach</l><l>noch nimmer mêre enkan.&gt;</l><l>&lt; tohter, nû nenne mir den man.&gt;</l><l>&lt; weiz got, frowe, ichn getorste.&gt;</l><l n="10560">&lt; sone is ez niht der vorste,</l><l>turnûs, dar ich dir zû riet?&gt;</l><l>&lt; nein, frowe, hern is ez niet.&gt;</l><l>&lt; nû sage mir, frowe, wer ez sî.&gt;</l><l>&lt; ich tâte gerne, wan ôwî</l><l n="10565">daz ich mir vorhte und ich mich schame.&gt;</l><l>&lt; tohter, nû scrîb mir sînen namen</l><l>unde lâz mich in lesen.&gt;</l><l>&lt; frouwe, ez mûz doch alsô wesen&gt;</l><l>sprach diu maget lussam.</l><l n="10570">ir tavelen sie nam</l><l>und einen griffel von golde,</l><l>dar an si scrîben wolde.</l><l>mit angesten plânete sie daz was</l><l>und solde scrîben ênêas,</l><l n="10575">dô ir ir mûder urloub gab.</l><l>e was der êrste bûchstab,</l><l>dar nâch n und aber ê.</l><l>diu angest tete ir vile wê.</l><l>dar nâch screib si a unde s.</l><l n="10580">do bereite sich diu mûder des</l><l>und sprach dô si in gelas</l><l>&lt; hie stêt ênêas!&gt;</l><l>&lt; jâ, vil liebe mûder mîn.&gt;</l><l>&lt; des mûzest dû unsâlîch sîn</l><l n="10585">( sprach diu kuneginne),</l><l>daz dû dîne minne</l><l>an den man kêrest,</l><l>dâ du dich mite entêrest</l><l>und allez dîn geslehte!</l><l n="10590">want dû ne weist niht rehte,</l><l>wie ez umbe den zagen stêt,</l><l>waz mâres von ime gêt</l><l>wîten after lande.</l><l>diu werlt hât sîn schande,</l><l n="10595">her is ein sô unreine man,</l><l>daz ich im dîn niene gan,</l><l>wandern hât niht gûten lîb,</l><l>her geminnete nie wîb.</l><l>ezn is ze sagenne niht gût,</l><l n="10600">waz her mit den mannen tût,</l><l>daz her der wîbe niene gert.</l><l>dû wârest ubele zime gewert,</l><l>wander nie wîb lieb gewan.</l><l>phlâgen alle die man</l><l n="10605">des bôsen sides des her phliget,</l><l>den her vil unhôhe wiget</l><l>der unsâlege troiân,</l><l>diu werlt mûste schier zergân</l><l>inner hundert jâren,</l><l n="10610">daz sage ich dir ze wâren:</l><l>daz schadete vile sêre,</l><l>sone worde nimmer mêre</l><l>an wîbe kint gewunnen.</l><l>wie mohte ich im dîn gunnen?</l><l n="10615">ich gunde dir des tôdes baz.</l><l>nû hâstû wol vernomen daz,</l><l>wie unrehten lôn</l><l>her gab der frouwen dîdôn,</l><l>diu ime gût und êre bôt:</l><l n="10620">sie beleib dorch in tôt.</l><l>von ime quam nie wîbe gût,</l><l>tohter, noch ouch dir ne tût.</l><l>her is aller tugende âne scholt.</l><l>daz du im ie worde sô holt,</l><l n="10625">daz sî dem hôhsten gote geklaget.&gt;</l><l>&lt; nune weiz ich, frouwe&gt; sprach diu maget,</l><l>&lt; wes der hêre engildet,</l><l>wan in nieman mêre schildet.</l><l>her is ein vorste wol gezogen,</l><l n="10630">swie her wider ûch sî belogen,</l><l>her is ein edele troiân</l><l>und vil reinlîche getân,</l><l>sô man in rehte besiht.</l><l>hern glîchet bôsem manne niht.</l><l n="10635">her is von den goten geborn,</l><l>swie ir in dorch ûwern zorn</l><l>scheldet alsus sêre</l><l>und sprechet im an sîn êre:</l><l>daz mohtet ir wol lâzen.&gt;</l><l n="10640">&lt; des mûze dich got verwâzen!</l><l>( sprach diu kuneginne),</l><l>dich betriegent sîne minne,</l><l>daz her dich dunket schône.</l><l>daz dich got gehône!</l><l n="10645">wie getorstestû in ie geloben?</l><l>nû dû als frû woldest toben</l><l>unde denken umbe man,</l><l>wan minnetestû turnûm dan,</l><l>der dich minnet manegen tach?&gt;</l><l n="10650">&lt; frouwe&gt; sprach si&lt; ich ne mach,</l><l>ich bin ze verre drane komen,</l><l>sîn minne hât mir benomen</l><l>mîn herze unde mînen sin.</l><l>mir is leit deich ime sô holt bin, dat dut der minnen gedwanc, dat is ane minen danc</l><l n="10655">None des mûz ich sîn unfrô.</l><l>der minnen got cupidô</l><l>der is ênêases brûder</l><l>und is vênûs sîn mûder,</l><l>diu gewaldege gotinne:</l><l n="10660">die hânt mir sîne minne</l><l>in mîn herze sô getân,</l><l>deich ir niht abe mach gestân.&gt;</l><l>dô diu mûder daz vernam,</l><l>ir tohter wart si vile gram</l><l n="10665">als sie vil wol bescheinde.</l><l>lavîne sêre weinde,</l><l>wand sir drowete unde schalt.</l><l>diu maget quam in ir ungewalt.</l><l>in unmaht sie si ligen liez,</l><l n="10670">leides sie ir vil gehiez,</l><l>in zorne sie danne streich.</l><l>dâ bleib sie varlôs unde bleich</l><l>diu junkfrouwe lussam,</l><l>unz ir daz herze wider quam.</l><l n="10675">dô rihte si sich ûf und sprach</l><l>&lt; ôwî minne und ungemach,</l><l>wie ungenâdich ir mir sît!</l><l>nû wâres mêr danne zît,</l><l>daz ir mich liezet genesen,</l><l n="10680">ob ez iemer sal wesen,</l><l>sô mohtet irs beginnen.</l><l>wand mîn herze is innen</l><l>alze unmâzen heiz</l><l>umb einen man, ders niht ne weiz</l><l n="10685">noch mir nie minne zû gewûch.</l><l>daz is doch wunderlîch genûch,</l><l>deich des niht abe mach gestân.</l><l>wie sal ichz nû ane vân,</l><l>daz ichs in innen bringe</l><l n="10690">mit gefûchlîchem dinge</l><l>und ich in des mache gewis,</l><l>daz im mîn herze holt is</l><l>sô harde ûzermâzen?</l><l>dazn touch mir niht gelâzen,</l><l n="10695">swie sô ich ez erwerbe.</l><l>ez is bezzer dan ich verderbe,</l><l>wandich schiere sterben mûz,</l><l>mir ne werde der hitze bûz.</l><l>ich weiz ouch wol, nehein nôt</l><l n="10700">is arger danne der tôt.</l><l>swie sô mir sî iedoch,</l><l>ich sterbe ungerne noch,</l><l>die wîle ich mach lebendech blîben.</l><l>ich mûz, wâne ich, scrîben</l><l n="10705">gefûchlîche an einen brief</l><l>daz grôze leit âne lief,</l><l>des ich mich mûz genieten,</l><l>und wil im enbieten,</l><l>wie wê mir sîn minne tût.</l><l n="10710">hât her dan manlîchen mût,</l><l>her sal mir deste holder sîn,</l><l>swenner weiz den willen mîn.</l><l>darumbe enbiete ich ime daz.</l><l>her sal ouch vehten deste baz,</l><l n="10715">sô daz her turnûm erslât,</l><l>swanne sô her in bestât,</l><l>daz her sich sîn niemer erwert,</l><l>ob her mîn iemêr gegert.</l><l>darumbe is her mir iemer holt,</l><l n="10720">is her des ubiles âne scholt,</l><l>des in mîn mûder hât gezigen.</l><l>ôwî wan hete ich diz verswigen!</l><l>( sprach diu maget lussam)</l><l>daz ez mir ie in den mût quam,</l><l n="10725">des sal ich iemer rouwich sîn.</l><l>jâ zêch in des diu mûder mîn</l><l>niwan dorch die scholde,</l><l>daz si mir in leiden wolde.</l><l>sie verliesent alle ir arbeit,</l><l n="10730">man weiz des wol die wârheit,</l><l>daz der hêre ênêas</l><l>ie vil unscholdich was</l><l>umbe solhe missetât:</l><l>got verwâze bôsen rât!&gt;</l><l n="10735">dô was diu maget reine</l><l>in der kemenâten aleine.</l><l>ir angest diu was vile grôz.</l><l>die ture si innen beslôz.</l><l>dô nam des rîchen kuneges kint</l><l n="10740">tinten unde permint,</l><l>als si diu nôt dar zû treib.</l><l>welt ir nû hôren waz si screib</l><l>in scônem lâtîne?</l><l>&lt; ez enbûtet lavîne</l><l n="10745">ênêase dem rîchen</l><l>ir dienest innechlîchen,</l><l>der is ir vor alle man,</l><l>wande sim baz gûtes gan,</l><l>dan allen den dies ie gesach,</l><l n="10750">und si sîn vergezzen niene mach</l><l>weder spâte noch frû.</l><l>unde enbûtet im dar zû,</l><l>daz her der rede sî gewis</l><l>und vil wol gedenke des,</l><l n="10755">daz diu minne vil getût.&gt;</l><l>alsô dûhtez sie gût.</l><l>dô siz gescreib und uberlas</l><l>und der brief trocken was,</l><l>gefûchlîche sie in vielt.</l><l n="10760">wîslîche si in behielt,</l><l>des nam si michel hâle.</l><l>si erwarb eine strâle,</l><l>ich ne weiz wâ sie si nam</l><l>diu junkfrouwe lussam.</l><l n="10765">daz gevidere si abe bant,</l><l>den brief si umb den zein want,</l><l>daz lêrde sie diu minne.</l><l>die scrift kêrdes enbinne</l><l>unde bant dô die veder</l><l n="10770">sô gefûchlîche weder,</l><l>daz daz nieman ne sach,</l><l>daz der brief drunder lach.</l><l>nû hôret wie siz ane vienk.</l><l>zû dem venster sie gienk:</l><l n="10775">dô was ez wol mitter tach.</l><l>lieblîche sie dâ hine sach,</l><l>dâ ir daz herze was.</l><l>dô quam aber ênêas</l><l>mit sînen gesellen dar geriten,</l><l n="10780">des si vil kûme hete erbiten</l><l>diu junkfrouwe lussam.</l><l>dô si gesach daz her quam,</l><l>des wart ir herze vil frô</l><l>unde hûb sich vile hô</l><l n="10785">ir gehuge unde ir mût,</l><l>alsô noch vil maneger tût,</l><l>diu ir herzelieb gesiht.</l><l>von diu ne wundert mich des niht,</l><l>daz sie frô was dô sin gesach.</l><l n="10790">niht langer sie dô lach,</l><l>frôlîche sie sprank</l><l>von dem venster ûf den bank.</l><l>schiere enslôz sie die ture</l><l>und sach in den hof hin fure,</l><l n="10795">diu junkfrouwe wol getân,</l><l>einen junkhêren stân,</l><l>einen bogen heter in der hant.</l><l>si lobetes got daz sie in vant.</l><l>her was ir vater mâch.</l><l n="10800">si winkte im dô si in gesach.</l><l>dô des der hêre wart geware,</l><l>vil schiere lief her dare</l><l>unde alser zû zir quam,</l><l>dô sprach diu maget lussam</l><l n="10805">&lt; nû tû dorch den willen mîn,</l><l>des ich dir immer holt wil sîn</l><l>al die wîle daz ich leve,</l><l>lieber frunt schôner neve,</l><l>schûz die strâle hin abe</l><l n="10810">wider die dâ haldent in dem graben</l><l>bî der mûre vile nâ.</l><l>si habent hût wol lange dâ,</l><l>daz is mir leit unde zorn,</l><l>wande siez ouch hie bevorn</l><l n="10815">al dise wochen tâten.</l><l>ich vorhte sie verrâten</l><l>mînem vater al sîn êre.</l><l>des vorhte ich vile sêre,</l><l>wande sie die borch besehent</l><l n="10820">unde wartent unde spehent,</l><l>wâ diu borch sî sô getân,</l><l>daz man ze storme moge gân,</l><l>swenne der fride ûz gêt.</l><l>ich vorhte, wandez alsô stêt,</l><l n="10825">daz wirs betrogen belîben.</l><l>mahtû si hinnen trîben,</l><l>des weiz ich dir iemer dank,</l><l>wandir gesprâche is al ze lank.&gt;</l><l>dô sprach der edele jungelink</l><l n="10830">&lt; diz is ein angestlîch dink,</l><l>junkfrouwe, des ir geret.</l><l>mich dunket gût daz irs enberet,</l><l>want der fride is sô gesworen,</l><l>daz nieman is sô wol geboren,</l><l n="10835">der in hete zebrochen,</l><l>ezn worde an ime gerochen,</l><l>ob man ez befunde;</l><l>hern verlore sîn gesunde</l><l>unde solde kûme genesen.</l><l n="10840">ich tâtez gerne, mohtez wesen</l><l>ân grôze sorge mîne.&gt;</l><l>dô sprach aber lavîne</l><l>&lt; ezn komt dir nimmer zunstaden,</l><l>dû ne salt niemanne schaden,</l><l n="10845">zû disen stunden</l><l>salt dû deheinen wunden</l><l>der rosse noch der lûte,</l><l>desn gebat ich dich hûte,</l><l>dâ maht wol schiezen dâ bî,</l><l n="10850">daz ez dehein schade sî.</l><l>schûz hin dane verre,</l><l>daz ez nieman werre,</l><l>niwan daz dû si scheides</l><l>und in die habe geleides,</l><l n="10855">dâ si dâ haldent al den tach,</l><l>wandez uns wol geschaden mach.</l><l>des nis doch nehein nôt.&gt;</l><l>dô tete her alse sime gebôt,</l><l>sîn angest was doch vile grôz.</l><l n="10860">die strâle her hin abe schôz,</l><l>als in diu junkfrouwe bat,</l><l>vor die hêren an eine stat.</l><l>ênêas sach si vallen.</l><l>done was under in allen</l><l n="10865">nieman der wiste wannen si quam.</l><l>ein ritter die strâle nam</l><l>und gab si ênêase in die hant.</l><l>den brief her dar ane vant,</l><l>der under die vederen was geleget.</l><l n="10870">des im sîn herze wart al beweget.</l><l>den zein her enzwei brach,</l><l>ze sînen gesellen her sprach</l><l>enêas - der - troiân</l><l>&lt; si hânt uns unrehte getân,</l><l n="10875">die den fride an uns brechen.</l><l>nû mach ich wole sprechen,</l><l>daz siz an mir beginnen.&gt;</l><l>do begonder sich versinnen</l><l>unde sprach&lt; ez wirt gût rât</l><l n="10880">umb sus getâne missetât.&gt;</l><l>geswâslîche er abe nam</l><l>den brief derm an dem zeine quam.</l><l>dô hern gesach unde gelas,</l><l>daz dar an gescriben was,</l><l n="10885">dô wart her frô unde sweich.</l><l>der junkfrouwen her geneich,</l><l>dâ si in dem venster lach.</l><l>si frowete sich dô sin gesach</l><l>unde neich im hin wider</l><l n="10890">von dem venster hin nider.</l><l>her neich hin ûf und sie her abe.</l><l>dô reit her nâher zu dem graben</l><l>und sach vil holtlîchen dar.</l><l>des wart ein ritter gewar,</l><l n="10895">der was ein spottâre,</l><l>swie her ein ritter wâre,</l><l>her sprach alsus dorch sînen spot</l><l>&lt; was tût mîn hêre, dorch got?</l><l>warumbe habet her dâ</l><l n="10900">bî dem turne sô nâ?</l><l>ez is ân den rât mîn,</l><l>ich wil es âne scholt sîn,</l><l>ob her des missenûzet,</l><l>daz man in dâ schûzet,</l><l n="10905">als ez vil nâ komen was.&gt;</l><l>dô winkete ime ênêas</l><l>und hiez in swîgen stille,</l><l>wander sînen willen</l><l>und sînen side erkande.</l><l n="10910">schiere ern dannen sande</l><l>und bevalch im eine boteschaft.</l><l>dâ hûb sich diu fruntschaft</l><l>allerêrest under in zwein,</l><l>als sint an in beiden schein.</l><l n="10915">dô frowete sich ênêas,</l><l>wand im sîn herze erlûhtet was,</l><l>daz im diu frowede machte lieht.</l><l>iedoch ne rûmde her sich nieht,</l><l>die grôzen froude her versweich.</l><l n="10920">der junkfrouwen her geneich:</l><l>vil harde sanfte tete ir daz</l><l>und ime was ouch deste baz.</l><l>frôlîche sprach der troiân</l><l>&lt; disiu borch is hie baz getân,</l><l n="10925">danne si anderswâ sî.&gt;</l><l>her reit dem venster nâher bî,</l><l>da diu junkfrouwe inne lach.</l><l>ir antluze her besach,</l><l>daz alsô minnechlîch was.</l><l n="10930">dô markte ênêas</l><l>ir ougen unde ir munt:</l><l>dô schôz in amôr sâ ze stunt</l><l>mit dem goldînen gêre</l><l>eine wunden sêre</l><l n="10935">und vênûs diu mûder sîn</l><l>geschûf daz im daz magedîn</l><l>lieb wart als sîn eigen lîb,</l><l>daz im nie weder maget noch wîb</l><l>dâ vor nie sô lieb ne wart.</l><l n="10940">daz geliebete im die vart.</l><l>dô hielt der helt edele</l><l>unz diu sunne gienk ze sedele</l><l>und al die sîne bedrôz,</l><l>sint daz in amôr geschôz,</l><l n="10945">und her die wunden gewan.</l><l>iedoch geschûfen sîne man,</l><l>daz her ze herbergen reit</l><l>und vant sîn ezzen al gereit.</l><l>do her dar zû was gesezzen,</l><l n="10950">done mohter niht ezzen,</l><l>weder ezzen noch trinken.</l><l>dô her begonde denken</l><l>an den sanfte tûnden brief,</l><l>daz denken wart im sô lief,</l><l n="10955">daz her des ezzennes vergaz.</l><l>mit grôzer froude er aber saz,</l><l>wand im geliebet was sîn leben.</l><l>her hiez in allen gnûch geben,</l><l>die dâ vor im sâzen.</l><l n="10960">si trunken unde âzen</l><l>als vil sô sis wolden.</l><l>diez dâ geben solden,</l><l>die gâbenz willechlîche.</l><l>ênêas der rîche</l><l n="10965">her enaz noch entrank.</l><l>diu wîle dûhte in vile lank,</l><l>want der helt mâre</l><l>gerne ze bette wâre.</l><l>dô man die tische abe genam</l><l n="10970">und er ze sînem bette quam</l><l>unde her dar ane lach,</l><l>neheines slâfes her ne phlach,</l><l>hern mohte noch enkonde.</l><l>do her denken begonde</l><l n="10975">mit allen sinnen sînen</l><l>umb die schônen lavînen,</l><l>wie rehte minnechlîch sie was,</l><l>und umb den brief den her las</l><l>und waz im dar an was enboten:</l><l n="10980">do begonder heizen unde rôten.</l><l>von minnen erhitzete im sîn blût</l><l>und verwandelte im sîn mût.</l><l>dô wânde der helt vile mâre,</l><l>daz ez ein ander wêwe wâre,</l><l n="10985">suht oder fieber oder ride:</l><l>hern bekande niht der minnen side.</l><l>des was her ein unfrô man,</l><l>unze daz her sich versan,</l><l>daz ez diu starke minne was.</l><l n="10990">do erzornde sich êneas,</l><l>daz im war daz ungemach;</l><l>in zorne er zime selben sprach</l><l>&lt; waz is diz oder waz sal ez sîn?</l><l>wer hât daz herze mîn</l><l n="10995">und mîne manheit mir benomen?</l><l>war is mîn wîsheit komen?</l><l>waz bedarf ich dirre minnen?</l><l>sal ich des nû beginnen,</l><l>des ich nie mêr began?</l><l n="11000">nû was ich doch hie vore ein man,</l><l>der herze hete unde sin.</l><l>daz ich nû sus vertôret bin,</l><l>daz is mir an mich selben zoren.</l><l>ich dahtes lutzel hie bevoren</l><l n="11005">do ez mir doch zîteger wâre&gt;</l><l>sprach der helt mâre.</l><l>aber sprach der troiân</l><l>&lt; sal mir diz ungemach niht vergân,</l><l>des mûz ich wol sîn unfrô.</l><l n="11010">amôr unde cupidô,</l><l>die mîne brûder solden sîn,</l><l>und venûs diu mûder mîn,</l><l>von den ich dâ bin geboren,</l><l>si bescheinent mir vil grôzen zoren.</l><l n="11015">ichn weiz wazs an mir rechen.</l><l>ich mach wole sprechen,</l><l>daz ich des nie mêr began.</l><l>wâr ich der fromediste man,</l><l>der ie gewan den lîb,</l><l n="11020">oder daz blôdiste wîb,</l><l>die ie mûder getrûch,</l><l>sô tâten sie mir leides genûch,</l><l>daz mir nimmer wirs moht wesen,</l><l>wandich ne mach doch niht genesen,</l><l n="11025">es ne werde mir schiere bûz.</l><l>nû nâhet daz ich vehten mûz</l><l>wider den kûnen turnûm,</l><l>daz ich gerne wil tûn</l><l>und vil genendechlîche</l><l n="11030">umb daz kunechrîche</l><l>und umb diz schône magedîn.</l><l>ob al diu werlt wâre mîn,</l><l>sone gewunne ich nimmer ander wîb.</l><l>diz ungemach sal mir den lîb</l><l n="11035">schiere krank machen,</l><l>sal ich vasten und wachen</l><l>beidiu naht unde tach,</l><l>want nieman wol leben mach</l><l>ân ezzen und ân slâfen.</l><l n="11040">nû solde ich mîniu wâfen</l><l>ze kampfe bereiten.</l><l>sal ich nû arbeiten</l><l>beidiu tach unde naht,</l><l>daz benimt mir schier die maht</l><l n="11045">und den lîb und die êre,</l><l>daz vorhte ich vile sêre.&gt;</l><l>enêas sprach aber mê</l><l>&lt; minne, ir tût mir al ze wê,</l><l>wan daz ir sîn niht welt enberen.</l><l n="11050">minne, sal ez lange weren,</l><l>sô mûz ez mir anz leben gân.</l><l>minne, waz hân ich û getân,</l><l>daz ir mich quelt sô sêre?</l><l>minne, nemet ir mir mîn êre,</l><l n="11055">war zû sal mir dan der lîb?</l><l>minne, jan bin ich doch niht ein wîb,</l><l>holfez mich iht, ich bin ein man.</l><l>minne, al daz ich mach und kan,</l><l>daz hilfet wider ûch niht ein hâr.</l><l n="11060">minne, ûr burde is mir ze swâr,</l><l>ichn mach si langer niht getragen.</l><l>minne, ichn getar von û niht klagen,</l><l>swie unsanfte so ir mir tût.</l><l>minne, nû trôstet mir den mût</l><l n="11065">schiere, des is mir nôt,</l><l>minne, waz holfe ûch mîn tôt?&gt;</l><l>aber sprach ênêas</l><l>&lt; wie seltsâne mir diz was</l><l>hie bevor al mînen lîb,</l><l n="11070">wande mir nie maget noch wîb</l><l>sus unmâzlîchen lieb ne wart.</l><l>ez was ein unsâlich vart,</l><l>deich ze laurente banechen reit,</l><l>dâ von mir disiu grôze arbeit</l><l n="11075">komen is und diz ungemach.</l><l>daz man ie von minnen sprach,</l><l>wie gewaldech sie wâre,</l><l>daz was mir vil ummâre,</l><l>dar ûf enahte ich niht ein bast.</l><l n="11080">ich wânde mîn herze wâr sô vast</l><l>gesigelet mit solhem sinne,</l><l>daz sô unmâzlîche minne</l><l>niemer mohte komen dar in.</l><l>nû is verwandelet mîn sin</l><l n="11085">und unsanft verkêret.</l><l>sie hât mich gelêret</l><l>in vile korzer stunt,</l><l>daz mir ê was unkunt</l><l>hie vor uber den dritten tach.</l><l n="11090">nû weiz ich wol waz sie tûn mach,</l><l>des ich wol innen worden bin;</l><l>und hete ich tûsent manne sin</l><l>und solde ich leben tûsent jâr,</l><l>sô weiz ich wol daz vor wâr,</l><l n="11095">daz ich ne mohte ir wunder</l><l>gezelen albesunder</l><l>von der minne diu si tût,</l><l>beidiu ubel unde gût.</l><l>genâde( sprach her), minne,</l><l n="11100">sint daz ich des beginne,</l><l>deich û sal dienen, minne,</l><l>so bedarf ich gûter sinne.</l><l>der helfet ir mir, minne,</l><l>ê danne ich gar verbrinne.</l><l n="11105">waz hilfet û daz, minne,</l><l>daz ich sus smelze enbinne?</l><l>genâdet ir mir, minne,</l><l>ê ich den schaden gewinne.</l><l>getrôstet mich, minne,</l><l n="11110">starkiu kuneginne!</l><l>bistû mîn mûder, minne,</l><l>vênûs, hêriu gotinne,</l><l>ob ich dîn sun bin, minne,</l><l>des brink mich schiere inne.&gt;</l><l n="11115">enêas dô aber sprach</l><l>&lt; mir is diz freislîch ungemach</l><l>vile gâhes ane komen,</l><l>daz mir die rûwe hât benomen,</l><l>daz mir ê unkunt was.</l><l n="11120">want sint ich den brief gelas,</l><l>der mir dorch minne wart gesant,</l><l>und dâ ich ane gescriben vant</l><l>daz lavîne mir enbôt:</l><l>wiste ich daz mir mîn nôt</l><l n="11125">dar ane gehalden solde wesen,</l><l>ich ne hete in nie gelesen,</l><l>und daz ich arnen solde sus.</l><l>waz wîzet mir frou vênûs</l><l>und âmôr unde cupidô?</l><l n="11130">ich wiste wol daz frou dîdô</l><l>von minnen leit grôze nôt,</l><l>dô si ir selben tet den tôt.</l><l>wâr mir dô zer selber stunt</l><l>zehen teil sô von minnen kunt,</l><l n="11135">als ich sider hân vernomen,</l><l>ichn wâre nie von ir komen.</l><l>diu was mir( sprach her) vile holt,</l><l>von diu hân ich sunde unde scholt,</l><l>daz sie verlôs ir lîb.</l><l n="11140">waz wunders was daz umb ein wîb,</l><l>ob ir diu minne nam den sin?</l><l>und daz ich ein man bin</l><l>und vil sterker solde wesen,</l><l>ichn hân wan einen brief gelesen</l><l n="11145">und eine junkfrowen gesehen,</l><l>dâ von mir liebe sal geschehen,</l><l>desne hân ich niht genozzen,</l><l>wan daz mich âmôr hât geschozzen</l><l>dorch daz ouge in daz herze mîn,</l><l n="11150">als an mir wol wirdet schîn,</l><l>want mir wirs is tûsent stunt,</l><l>dan ich mit wâfen wâre wunt,</l><l>mit swerden unde mit speren,</l><l>daz mich arzâte mohten neren,</l><l n="11155">mit geschozze und mit spiezen:</l><l>sô mohte ich des geniezen,</l><l>daz mich arzâte bunden,</l><l>die mich geheilen kunden,</l><l>daz manegem fromen man geschiht.</l><l n="11160">zû dirre wunden hôret niht</l><l>salbe noch phlaster.</l><l>mîn vînde soln mir laster</l><l>und missewende sprechen,</l><l>die sich welnt an mir rechen,</l><l n="11165">und sprechent daz ich sole verzagen.</l><l>des mûz ich von dem briefe klagen,</l><l>daz her mir ie quam zehant.</l><l>wan hete ich in verbrant</l><l>und mich an ime gerochen!</l><l n="11170">waz hân ich nû gesprochen?</l><l>( sprach der anchîses sun)</l><l>waz mohte mir ein brief getûn,</l><l>diu tinte und daz permint?</l><l>ich was nû tumber danne ein kint,</l><l n="11175">daz ichs den brief hân gezigen,</l><l>daz mohte ich wole hân verswigen.&gt;</l><l>der hêre an sînem bette lach.</l><l>her sprach&lt; hêre, wâ is der tach?&gt;</l><l>wand sîn ungemach was grôz,</l><l n="11180">dô in des ligennes bedrôz,</l><l>dô rihter sich ûf unde saz.</l><l>her sprach&lt; warumbe klage ich daz,</l><l>daz mir doch sô lieb was,</l><l>daz ich den sâlegen brief las</l><l n="11185">und lavînen sach die maget,</l><l>diu mir daz leit hât geklaget,</l><l>daz ir mîn minne tût?</l><l>ne solde mir daz niht wesen gût,</l><l>daz wâre ein michel unheil.</l><l n="11190">iedoch vorhte ich ein teil,</l><l>diu wîb kunnen liste vil:</l><l>waz ob si mich betriegen wil,</l><l>und den hêren turnûm</l><l>al daz selbe wil tûn</l><l n="11195">oder lîhte hât getân</l><l>( sus sprach der wîse troiân)</l><l>und tût daz dorch die scholde,</l><l>daz si unser beider holde</l><l>dâ mit erwerbe mit sinne,</l><l n="11200">sweder unser sie gewinne,</l><l>daz her si minne deste baz?</l><l>ôwî, warumbe sprach ich daz,</l><l>sô rehte holt ich ir bin?</l><l>wannen quam mir der unnutze sin,</l><l n="11205">der mir den zwîfel geriet?</l><l>zwâre des ne trouwe ich niht</l><l>daz si sus ze mir tû:</l><l>sie is alze kint der zû</l><l>und z'edele und ze wol getân.</l><l n="11210">ich wil daz wizzen âne wân,</l><l>daz ez was der minnen rât</l><l>ân valsch und âne missetât.</l><l>zwâre( sprach ênêas),</l><l>den selben brief den ich dâ las</l><l n="11215">den tihte diu minne.</l><l>hern moht von wîbes sinne</l><l>niemer sô getihtet sîn.</l><l>lavînâ daz magedîn,</l><l>diun getorstez niemer bestân,</l><l n="11220">het ez diu minne niht getân,</l><l>daz si sie dar zû betwank.</l><l>mîn brûder âmôr habe dank,</l><l>der der minnen hât gewalt,</l><l>daz her si machete sô balt,</l><l n="11225">daz si die kûnheit ie gewan.</l><l>ich, der dâ solde sîn ein man</l><l>an herzen unde an lîbe,</l><l>ichn kondes deheinem wîbe</l><l>nie sô wol gebieten.</l><l n="11230">nû mûz ich mich genieten</l><l>angest unde sorgen</l><l>âbent unde morgen</l><l>beidiu naht unde tach,</l><l>unz daz ich erdenken mach</l><l n="11235">mit allen sinnen mînen,</l><l>deich die schônen lavînen</l><l>der rede innen bringe</l><l>mit ernesthaftem dinge,</l><l>wiez mir umbe ir minne stêt,</l><l n="11240">diu mich sus unsanft ane gêt,</l><l>darumbe ich lîde solhe nôt.</l><l>daz si mir an ir briefe enbôt,</l><l>ich weiz wol dazs mir niene louch.</l><l>swîch der rede, sie ne touch,</l><l n="11245">lâz si betalle blîben,</l><l>die man soln den wîben</l><l>sus unmâzer minnen</l><l>niht bringen innen,</l><l>wand ez ne wâre nie gût,</l><l n="11250">si worden alze hôch gemût</l><l>und alze stolz wider die man.</l><l>der is wîse der sich bewaren kan,</l><l>swenne es ime nôt geschiht.</l><l>enbûte abr ich ir sîn niht,</l><l n="11255">daz sie niene weiz,</l><l>wâ von ich bin kalt unde heiz,</l><l>sô vorhte ich vile sêre,</l><l>daz si von mir kêre</l><l>ir herze und ir mût.</l><l n="11260">nein si weiz got noch entût.&gt;</l><l>manlîche sprach ênêas</l><l>&lt; wol mich daz ich ie gelas</l><l>den brief der mir von ir quam,</l><l>und wol mich daz ich ie vernam,</l><l n="11265">daz ich dar an gescriben vant,</l><l>unde sâlîch sî diu hant,</l><l>diu in screib unde vielt,</l><l>diu in sneit unde behielt</l><l>und diu in umben zein want</l><l n="11270">und diu die vederen drûf bant</l><l>mit scôneme sinne.</l><l>sâlich sî diu minne,</l><l>diu tihte den brief und daz liet.</l><l>ichn vorhte turnûm nû niet</l><l n="11275">noch alle die sîne.</l><l>sâlich sî lavîne,</l><l>diu mir die boteschaft enbôt.</l><l>bestêt mich turnûs, deist sîn tôt,</l><l>ez wirt ein ungelîcher kamp</l><l n="11280">als umben lewen und umbez lamp.</l><l>des bereite ich in schiere.</l><l>ob sîn wâren viere,</l><l>ich benâme in allen daz leben.</l><l>lavîne hât mir gegeben</l><l n="11285">kûnheit unde sin,</l><l>daz ich zehenstunt sterker bin</l><l>und kûner danne ich ê was,</l><l>sint daz ich den brief gelas.&gt;</l><l>do verstunt sich ênêas,</l><l n="11290">daz im ein teil gesenftet was</l><l>unde er rehte was bedaht.</l><l>dô was zergangen diu naht</l><l>und was hôhe ûf der tach.</l><l>der hêre an sînem bette lach</l><l n="11295">und slief unz an den undern.</l><l>desn darf nieman wundern,</l><l>der sîn kan genemen war,</l><l>wande her die naht gar</l><l>hete uberwachet.</l><l n="11300">daz het diu minne gemachet.</l><l>des slief deste vaster</l><l>der helt âne laster.</l><l>nieman getorste in wecken.</l><l>des wâren sîne recken</l><l n="11305">sumelîche vil unfrô</l><l>unde sprâchen&lt; wie tût sô</l><l>unser hêre ênêas?</l><l>wie ungewon her des was,</l><l>daz her sliefe ze dirre zît!&gt;</l><l n="11310">sumelîche sprâchen dorch nît</l><l>&lt; wil her nû siech wesen,</l><l>sô mûz turnûs wol genesen</l><l>und behalden diz rîche.&gt;</l><l>ouch vorhten sumelîche,</l><l n="11315">daz der helt mâre</l><l>anders siech wâre,</l><l>daz klageten die sîne.</l><l>dô was diu maget lavîne</l><l>ûf gestanden vile frû,</l><l n="11320">wand diu minne twank si der zû,</l><l>diu si mûte unz an den tach.</l><l>in dem venster sie lach,</l><l>alsô sie gewone was.</l><l>si warte, wanne ênêas</l><l n="11325">zû quâme geriten,</l><l>des si unsanfte hete erbiten</l><l>mit grôzeme getwange.</l><l>dô was her sô lange,</l><l>daz es die junkfrowen bedrôz,</l><l n="11330">des was ir rouwe vile grôz.</l><l>si sprach mit grôzeme zorne</l><l>&lt; ôwê ich bin diu verlorne,</l><l>wie frû ich unsâlich was!</l><l>waz wîzet mir her ênêas?</l><l n="11335">wil her mich nû sus mîden?</l><l>daz mach ich ubel erlîden,</l><l>daz her nû niht rîtet here.</l><l>ich vorhte daz her niene gere</l><l>der minnen der ich ime enbôt.</l><l n="11340">wâre ich danne dâ vor tôt</l><l>mit êren âne sunde,</l><l>ê ich sîn gewunne kunde,</l><l>son dorfte mich nieman klagen,</l><l>wan diz ne mach ich niht verdagen.&gt;</l><l n="11345">aber sprach daz magedîn</l><l>&lt; ich mûz wole unfrô sîn,</l><l>daz ich ie wart geboren,</l><l>sint ich mîn êre hân verloren</l><l>und verlûse ich ouch den lîb dâ zû.</l><l n="11350">dazn rûche aber ich ob ich tû,</l><l>mir is der lîb ummâre,</l><l>sal ich offenbâre</l><l>missevarn hân wider den troiân.</l><l>waz hân abr ich mit ime getân,</l><l n="11355">wan daz ich im mîn minne enbôt?</l><l>des betwank mich vile groziu nôt,</l><l>daz ich niht konde gedenken baz.</l><l>wil her mich hazzen umbe daz,</l><l>daz ich im bin von herzen holt,</l><l n="11360">sô is ez der bôsheite scholt,</l><l>der in dâ zêch diu mûder mîn.</l><l>moht ich sîn vîant denne sîn,</l><l>ich hazzete in vor alle man!</l><l>ich enmach noch enkan</l><l n="11365">sîn vîant niet gewesen,</l><l>sal ich ouch nimmêr genesen.</l><l>warumbe bin ich im aber holt,</l><l>sint her mich vêhet âne scholt</l><l>und verderbet mir den lîb?</l><l n="11370">nun wart ich doch nie sîn wîb</l><l>noch her nie mîn man,</l><l>doch ich sîn niht vergezzen kan.&gt;</l><l>dô lavîne diu maget</l><l>lange habete geklaget,</l><l n="11375">daz ir herzen was wê,</l><l>dô hûb sich mê unde mê</l><l>ir ungemûte unde ir zoren.</l><l>&lt; ênêas wart mir geboren</l><l>ze grôzem unheile.</l><l n="11380">nû mir daz was enteile,</l><l>daz ich in minnen solde</l><l>und her mîn niene wolde,</l><l>wie mach ich in gewinnen?</l><l>sint her des wart innen</l><l n="11385">der scône ubel ênêas,</l><l>daz ich im sô holt was</l><l>sô harde ûzer mâzen,</l><l>sint hât her mich verlâzen,</l><l>daz her mich niene wolde sehen.</l><l n="11390">als leide mûze ime geschehen,</l><l>als mir von im geschehen is.</l><l>deste baz getrouwe ich des,</l><l>daz im unmâre sîn diu wîb.</l><l>sô hazze got sînen lîb,</l><l n="11395">daz ich sîn kunde ie gewan.</l><l>waz tûfels minnet her an dem man?</l><l>ez is ein michel bôsheit.</l><l>wiste ich des die wârheit,</l><l>daz her des scholdich wâre,</l><l n="11400">mir wâre vil unmâre</l><l>sîn schade und sîn schande.</l><l>hern sal in diseme lande</l><l>mit êren niemer blîben,</l><l>der vîant is den wîben.&gt;</l><l n="11405">aber sprach in ir zorne</l><l>diu schône wol geborne</l><l>&lt; wie bin ich komen her zû?</l><l>sô vorhte ich daz ich ubel tû,</l><l>daz ich den hêren schelde.</l><l n="11410">waz ob ichs noch engelde,</l><l>ichn mach ez aber niht lâzen.</l><l>ich bin im ûzer mâzen</l><l>beidiu holt unde gram.</l><l>daz her ie in diz lant quam,</l><l n="11415">daz im got geswîche!&gt;</l><l>si schalt in freislîche,</l><l>als ir der grôze zorn geriet.</l><l>done weste aber sie niet,</l><l>daz der hêre ênêas</l><l n="11420">in solhen nôten dorch si was</l><l>umbe ir edele minnen,</l><l>diu mit sô scharphen sinnen</l><l>vor si wider in vaht</l><l>unde in dar zû hete braht,</l><l n="11425">daz her an sînem bette lach</l><l>wol unz an den mitten tach.</l><l>her lach stille und schône</l><l>wol unz ûf die nône.</l><l>dô der tach wenden began,</l><l n="11430">dô wolde trôsten sîne man</l><l>ênêas der wîgant.</l><l>her hiez im geben sîn gewant,</l><l>als ez ime wol gezam.</l><l>dô her ez an sich genam,</l><l n="11435">dô saz der scône troiân</l><l>ûf ein mûl wol getân</l><l>mit ein teil sîner manne.</l><l>her reit ouch banechen danne</l><l>dâ hin dâ sîn herze was.</l><l n="11440">dô der hêre ênêas</l><l>ze laurente zû reit</l><l>uber daz velt vile breit</l><l>her und die sîne,</l><l>do gesach in lavîne</l><l n="11445">diu junkfrouwe lussam,</l><l>daz her dar zû geriten quam.</l><l>dô wart sie vil unfrô,</l><l>daz si geredet hete sô,</l><l>daz si ênêam den hêren schalt.</l><l n="11450">ir herze wart ir vile kalt</l><l>von rouwen und von leide:</l><l>diu minne twank si beide.</l><l>si sprach mit grôzen rouwen</l><l>&lt; wer sal mir nû getrouwen</l><l n="11455">deheiner slahte gûtes,</l><l>sint ich sô lîhtes mûtes</l><l>und alsô unstâte bin,</l><l>daz ich dorch mînen bôsen sin</l><l>sus ubellîche hân getân?</l><l n="11460">warumbe schalt ich den troiân</l><l>und sprach im an sîn êre?</l><l>nû vorhte ich vile sêre,</l><l>her wizze allez daz ich sprach.</l><l>an ime ich rach</l><l n="11465">niht wan daz hêr ênêas</l><l>ie biderbe unde gût was</l><l>ân alle missewende</l><l>und is unz an sîn ende</l><l>mit manlîchem sinne.</l><l n="11470">ich vorht daz im diu minne</l><l>al mîn rede habe gesaget.</l><l>jâ vorhte ich( sprach diu maget),</l><l>daz her mir nimmer werde holt,</l><l>dar zû hât her rehte scholt.&gt;</l><l n="11475">aber sprach daz magedîn</l><l>&lt; unsâlich mûze der zorn sîn,</l><l>der mir den sin alsô benam,</l><l>daz ich dem hêren wart gram</l><l>dem vil edelen troiân.</l><l n="11480">ez mûz mir ubile ergân</l><l>dorch mîne unstâte.</l><l>wie sanfte mir daz tâte,</l><l>mûste ichz ime gebûzen.</l><l>mit mînen baren fûzen</l><l n="11485">woldich ze sîme gezelde gân,</l><l>ne dûhtez nieman missetân</l><l>und hete ich mîn selber gewalt.</l><l>ezn worde nimmer sô kalt,</l><l>neweder îs noch snê,</l><l n="11490">daz mir daz ungmach tât sô wê,</l><l>deiz mich der verte moht bekêren,</l><l>moht ichz anders tûn mit êren.&gt;</l><l>sie sprach aber dô dar nâch</l><l>&lt; mir is leider al ze gâch,</l><l n="11495">des mûz ich sîn unfrô.</l><l>wie hân ich nû geredet sô?</l><l>daz ich dar zime solde gân</l><l>daz wâre unwîblîch getân</l><l>und wâre laster, tâte ich daz.</l><l n="11500">ich wil mich es bedenken baz,</l><l>ê ich sô freislîche tû.&gt;</l><l>dô reit der hêre ênêas zû,</l><l>her und die sîne.</l><l>do vergaz aber lavîne</l><l n="11505">des ir ê gemût was.</l><l>dô geneich ir ênêas</l><l>der mâre und der rîche</l><l>und sach vil fruntlîche</l><l>gegen dem venster dâ si lach.</l><l n="11510">minnechlîch sin ane sach</l><l>und geneich ime wider</l><l>von dem venster hin nider.</l><l>sie sach here und her dar.</l><l>des worden sîne man gewar,</l><l n="11515">die mit im dar quâmen.</l><l>ze spotte sie daz nâmen.</l><l>lachende sprach ein troiân,</l><l>des hêren ênêases man</l><l>&lt; hêr, sal uns daz dunken gût,</l><l n="11520">sô sehet daz ir wole tût,</l><l>daz ir sô lange habet dâ</l><l>bî dem turne sô nâ.</l><l>moget ir rîten her abe</l><l>ein teil verrer von dem graben,</l><l n="11525">des moget ir baz geniezen,</l><l>dan daz ir ûch lât schiezen</l><l>oder werfen von den zinnen.</l><l>dâr is etwer innen,</l><l>her sî junk oder alt,</l><l n="11530">heter die borch in sîner gewalt,</l><l>her gewunne ûch schiere drin,</l><l>mich ne triege mîn sin.&gt;</l><l>dô lachete hêr ênêas</l><l>und markte daz ez sîn spot was,</l><l n="11535">dô sis worden gewar.</l><l>her sach offenlîche dar</l><l>âne vorhte und âne schaden.</l><l>im was iedoch sîn herze entladen.</l><l>ne mohte er ir niht nâher komen</l><l n="11540">iedoch was ime benomen</l><l>sîner grôzen swâre ein teil.</l><l>wandez dûht in ein michel heil,</l><l>daz si in sô lieblîch ane sach.</l><l>dô hielt her allen den tach</l><l n="11545">unze daz ez vinster wart.</l><l>dô hub her sich an die vart</l><l>und hin ze herbergen reit.</l><l>daz was ein michel arbeit</l><l>den gelieben beiden:</l><l n="11550">daz sie sich mûsten scheiden,</l><l>daz was âne ir beider dank.</l><l>wâr der tach einer wochen lank,</l><l>hern wâre niht dannen komen,</l><l>als ich die rede hân vernomen.</l><l n="11555">dar nâch schiere quam der tach</l><l>daz daz tagedink gelach</l><l>von den gûten knehten,</l><l>die dâ solden vehten,</l><l>turnûs unde ênêas,</l><l n="11560">alsô dô gelobet was.</l><l>der kunich ûz laurente reit</l><l>an eine schône wisen breit,</l><l>lank unde grûne,</l><l>und ênêas der kûne</l><l n="11565">und der stolze turnûs.</l><l>dô reit der kunech latînûs</l><l>vor mit sînen vorsten,</l><l>di im helfen wol getorsten,</l><l>die tûrsten von dem lande,</l><l n="11570">mit ir îsengewande</l><l>und mit schilden und mit speren,</l><l>alsô sie sich wolden weren</l><l>ob es nôt wâre,</l><l>und die borgâre,</l><l n="11575">die dâ mite solden sîn.</l><l>der alde kunich latîn</l><l>der fûrde selbe sîne gote.</l><l>her ne hete deheinen boten,</l><l>den her si lieze rûren:</l><l n="11580">her woldes selbe fûren,</l><l>dar ûffe si sweren solden,</l><l>die dâ vehten wolden</l><l>als si doch getâten.</l><l>ez hete alsô gerâten</l><l n="11585">der wîse kunich latîn,</l><l>daz ir beider man solden sîn</l><l>alsô verre hin dane,</l><l>daz si niene sâgen ane</l><l>daz dâ solde geschehen,</l><l n="11590">man lieze siz niht ê sehen</l><l>wan soz erganngen wâre.</l><l>daz het der kunich mâre</l><l>getân dorch sîn gewarheit.</l><l>doch gwan hers michel arbeit.</l><l n="11595">dô daz geschaffet was alsus,</l><l>dô hiez der kunech latînûs</l><l>den kreiz bereiten,</l><l>einen teppich breiten</l><l>an der wisen ûf daz gras.</l><l n="11600">ein phelle drûf geleget was</l><l>vil tûre unde rîche,</l><l>den lobeten grôzlîche</l><l>alle die in gesâgen.</l><l>sîn gote dar ûffe lâgen,</l><l n="11605">dar ûffe sie solden sweren,</l><l>die sich dâ wolden weren</l><l>ênêas und turnûs.</l><l>daz meisterde latînûs.</l><l>dô sprach der hêre ênêas</l><l n="11610">ein rede der im nôt was</l><l>ze dem kunige latîne.</l><l>daz hôrden die sîne</l><l>arme unde rîche,</l><l>her sprach gezogenlîche</l><l n="11615">&lt; hêre kunich latîn,</l><l>ob ez ûwer genâde sîn,</l><l>gerûchet hôren mîniu wort.</l><l>sumelîche hânt ez wol gehôrt,</l><l>wie ich her zû bin komen,</l><l n="11620">sumelîche hânt es niht vernomen,</l><l>die wil ich daz siz merken</l><l>und ensolen mich niht sterken</l><l>an deheiner slahte unreht.</l><l>wolde ich disen gûten kneht</l><l n="11625">verderben dorch mînen hômût,</l><l>dazn solde ûch niht dunken gût,</l><l>wandez wâre eine missetât,</l><l>ouch hân ichs gerne ûwern rât.&gt;</l><l>aber sprach der troiân</l><l n="11630">&lt; min alder ane dardân</l><l>der was ein vorste hie bevoren</l><l>gewaldich unde wol geboren</l><l>hie von diseme lande.</l><l>dô in fortûnâ sande</l><l n="11635">hin ze troie in daz lant,</l><l>dô gewan der wîgant</l><l>einen sun der hiez trôas,</l><l>nâch dem troie genamet was,</l><l>daz gnûge wizzen vor wâr.</l><l n="11640">sint heter troien manech jâr</l><l>mit vil grôzer gewalt,</l><l>unz si der missetâte engalt,</l><l>der pâris tete an elenam,</l><l>dô her si menelâô nam,</l><l n="11645">darumbe uns menelâûs besaz.</l><l>dô wiste ich wârlîche daz,</l><l>daz ich ez niht mohte erweren.</l><l>dô hiezen mich mîn lîb neren</l><l>mîne mâge die gote:</l><l n="11650">alsus bin ich in ir gebote</l><l>komen mit arbeit here</l><l>uber diz breite mere</l><l>an mîn rechtez erbe,</l><l>daz ich hie gerne erwerbe.&gt;</l><l n="11655">her sprach&lt; dô ich here quam,</l><l>do enphienk mich als im wol gezam</l><l>mîn hêre der kunich latîn</l><l>und swûr mir die tohter sîn</l><l>ze gebenne ze wîbe</l><l n="11660">und nâch sîme lîbe</l><l>sîn erbe und sîn rîche.</l><l>daz wil gewaldechlîche</l><l>der hêre turnûs wenden.</l><l>nû mûzen wirz verenden</l><l n="11665">mit unser eines lîbe.</l><l>is daz ich lebende blîbe</l><l>und sal es glucke walden,</l><l>sô wil ich gerne behalden</l><l>ûwer tohter( sprach her), hêre mîn.</l><l n="11670">ich wil gerne ûr man sîn</l><l>die wîle daz ich werde leben.</l><l>swaz ir mir gerne wellet geben,</l><l>daz diene ich gerne swâ ich mach</l><l>beidiu naht unde tach</l><l n="11675">mit dienste und mit gûte.</l><l>ich wil michs gerne hûten,</l><l>daz ich ûwer holde</l><l>von mîner scholde</l><l>nimmer wil verwerken,</l><l n="11680">daz solt ir rehte merken.</l><l>is aber daz ez sô ergêt,</l><l>daz mich gewaldeget oder slêt</l><l>der herzoge turnûs,</l><l>so gedinge ich daz ascânjûs</l><l n="11685">mîn sun mit fride mûze varen.</l><l>daz solt ir, hêre, bewaren</l><l>al nâch ûwern êren,</l><l>swar her welle kêren,</l><l>her unde mîn here,</l><l n="11690">an dem lande od uber mere,</l><l>swâ ez ime gevalle.&gt;</l><l>dô lobeten sie alle</l><l>des hêren ênêases rede</l><l>und gâben sîme sune frede,</l><l n="11695">ob ez alsô quâme,</l><l>daz turnûs den sige nâme,</l><l>daz ascânjûs dar nâ</l><l>gûten fride hete dâ</l><l>vierzên tage und vierzên naht</l><l n="11700">und des wâre wol bedaht</l><l>und sint dannen kêrde,</l><l>swar in sîn sin lêrde,</l><l>her unde sîn here.</l><l>wolder varen uber mere,</l><l n="11705">daz im daz geviele,</l><l>si wolden im sîn kiele</l><l>spîsen unde bouwen:</l><l>daz gelobeten sie in trouwen.</l><l>die wîle daz ênêas</l><l n="11710">an der rede alsô was</l><l>und alsô schûf sîn dink</l><l>und turnûs der jungelink,</l><l>daz si iezû sweren solden</l><l>unde vehten wolden,</l><l n="11715">zû der selber zît</l><l>wart ein michel strît</l><l>under ir zweier mannen,</l><l>die verre wâren dannen.</l><l>den hûb ein turnûses man,</l><l n="11720">des ich genennen niene kan.</l><l>her was ein ritâr wol geboren</l><l>unde sprach dorch sînen zoren</l><l>ze sînen gesellen allen</l><l>&lt; wie mogen uns schamen betalle,</l><l n="11725">daz wir uns lâzen an daz heil</l><l>und an unreht urteil</l><l>und an turnûm den einen man,</l><l>der nie gelucke gewan</l><l>wider ênêam den troiân.</l><l n="11730">wirt daz heil sô getân,</l><l>daz ênêas gesiget</l><l>und turnûs hie tôt geliget,</l><l>daz wir dan iemer mêre</l><l>schaden und unêre</l><l n="11735">von disen troiânen mûzen dolen</l><l>und ouch verschalket wesen solen:</l><l>got hône in, der ez geriet,</l><l>entrouwen ich ne volges niet.&gt;</l><l>aber sprach der helt gût</l><l n="11740">&lt; ich wil û sagen mînen mût,</l><l>ob ez ûch dunket wol getân,</l><l>sô râte ich daz wir bestân</l><l>des hêren ênêases man,</l><l>dar ich nie trouwe zû gewan,</l><l n="11745">die dort habent an der schare.</l><l>ich wil daz wir ûf si varen</l><l>unde sie dorchbrechen,</l><l>wir slahens unde stechen</l><l>mit den swerden und mit den speren,</l><l n="11750">sin mogen sich uns niht erweren,</l><l>si sint uns wol ze mâzen.</l><l>daz wirz sô lange lâzen,</l><l>daz is mir( sprach her) vile zorn.&gt;</l><l>daz ros nam her mit den sporn,</l><l n="11755">niht mêre her ne sprach,</l><l>einen troiân her stach</l><l>von dem rosse in einen graben.</l><l>dô wart ein michel strît erhaben,</l><l>her wart errochen schiere:</l><l n="11760">zwên ênêê soldiere</l><l>den troiân si râchen,</l><l>ze tôde sie stâchen</l><l>des hêren turnûses man,</l><l>der des strîtes began.</l><l n="11765">dâ was hômût unde nît.</l><l>des wart vil herde der strît,</l><l>dô man sûchen began</l><l>des heren ênêases man,</l><l>die sich vil vaste werden</l><l n="11770">mit den scharphen swerden</l><l>und sich wole konden weren</l><l>mit den swerden und mit den speren.</l><l>mit den scharphen gêren</l><l>si macheten manegen sêren</l><l n="11775">unde mit den spiezen,</l><l>si slûgen unde stiezen</l><l>manege grôze wunden,</l><l>diu nie ne wart gebunden.</l><l>si schuzzen vaste mit den bogen.</l><l n="11780">vile dicke dâ flogen</l><l>schefte unde phîle.</l><l>dâ was eine wîle</l><l>der strît vile herde</l><l>die wîle daz her werde.</l><l n="11785">dâ was michel nôt.</l><l>von diu lach ir vile tôt,</l><l>desn mohte dehein rât sîn.</l><l>dô der kunich latîn</l><l>diu starken mâre vernam,</l><l n="11790">ez dûhte in vile freissam,</l><l>her wânde er wâre verrâten:</l><l>her drowete den diez tâten,</l><l>ez ne dûhte in niht ein spot.</l><l>her nam sînen liebsten got,</l><l n="11795">der andern aller her vergaz,</l><l>hern konde niht gedenken baz,</l><l>wan als im sîn zageheit riet:</l><l>hern trouwete genesen niet,</l><l>daz herm gehelfen mohte,</l><l n="11800">her hûb sich ze flohte.</l><l>dô daz gesach ênêas,</l><l>als ungewâfent sô her was</l><l>sprank her schiere ûf ein ravît:</l><l>her wolde scheiden den strît.</l><l n="11805">den schilt her an den hals hienk,</l><l>ein sper her in die hant gevienk,</l><l>her quam vil schiere dâ si striten,</l><l>wande her was wol geriten.</l><l>her gebôt sînen mannen,</l><l n="11810">daz si kêrden dannen.</l><l>ezn was aber dô niht zît,</l><l>si wâren sô komen in den strît,</l><l>daz si mit deheinen êren</l><l>dar ûz mohten gekêren.</l><l n="11815">des erbalch sich ênêas</l><l>dorch daz der kamph erlenget was</l><l>zwischen im und turnûm,</l><l>den her gerne wolde tûn.</l><l>daz aber der hêre ênêas</l><l n="11820">dar ungewâfent komen was,</l><l>des gewan her schaden vile grôz.</l><l>ein schutze im dorch den arm schôz</l><l>mit eime geluptem phîle</l><l>( daz was ein ubel wîle,</l><l n="11825">als ime wart vil wole schîn)</l><l>in den zeswen arm sîn.</l><l>dar greif der wîgant</l><l>mit der winsteren hant,</l><l>ûz zuckete her den zein:</l><l n="11830">dô bleib daz îsen in dem bein</l><l>sô wundern vast dar inne,</l><l>daz herz niht mohte gewinnen.</l><l>her was von zorne worden warm.</l><l>dô geswal in der arm</l><l n="11835">von dem bûche unz an die hant:</l><l>daz ervorhte der wîgant.</l><l>hern wiste waz her solde tûn.</l><l>dô quam ascânjûs sîn sun</l><l>und sîner manne viere.</l><l n="11840">si brahten in vil schiere</l><l>von dem strîte uber daz velt</l><l>und leiten in in sîn gezelt.</l><l>ênêas der wunde man</l><l>her schûf daz man ime gewan</l><l n="11845">einen arzât, in sîner wîs</l><l>was her geheizen lâpîs.</l><l>her konde vil der bûche.</l><l>sîne malhen her resûchte,</l><l>schiere her dar ûz nam</l><l n="11850">triakel unde dictam</l><l>und ein wênege zange</l><l>gefûge unde lange,</l><l>slehte unde kleine,</l><l>dâ mit her ûz dem beine</l><l n="11855">daz phîlîsen gewan</l><l>und ernerde den edelen man,</l><l>wanderz wolde kunde.</l><l>her heilde im die wunde</l><l>mit pigmente vile gût</l><l n="11860">unde trôste im sînen mût</l><l>dem hêren âne laster.</l><l>her machete im ein phlaster,</l><l>den arm her im dâ mite bewant</l><l>von der asseln her unz an die hant,</l><l n="11865">dâ von her vil schiere genas.</l><l>dô wâfende sich ênêas,</l><l>wander sîner lûte vorhte.</l><l>wunder her sint worhte</l><l>des tages in dem strîte.</l><l n="11870">dar quam her an der zîte.</l><l>dô ez komen was alsus</l><l>und ez vernam turnûs,</l><l>daz der hêre ênêas</l><l>sô freislîchen wunt was,</l><l n="11875">des wart sîn herze vile frô</l><l>und erhûb sich sîn gemûte hô.</l><l>her wâfende sich sâ zehant,</l><l>sînen helm her ûf bant,</l><l>sîn îsenhosen leit her an.</l><l n="11880">selbe nam her sînen van,</l><l>her leite ein hêrlîche schare</l><l>ze storme harde wole gare</l><l>und hûb sich vaste in den strît</l><l>und quam dar als die dûhte zît,</l><l n="11885">den her ze helfe quam.</l><l>dô wart ein storm freissam.</l><l>mit grôzer mankrefte</l><l>zestâchen sie die schefte,</l><l>daz die sprindeln ûf flogen.</l><l n="11890">diu swert si riterlîche erzogen,</l><l>lûte si erklungen.</l><l>dâ si ze samene drungen</l><l>der wech wart dâ vil enge,</l><l>dâ wart grôz gedrenge</l><l n="11895">in dem wîten gevilde.</l><l>sie zerhiewen die schilde,</l><l>als si wâren von glase.</l><l>dâ lach blûtich in dem grase</l><l>vil manech bodech âne houbet,</l><l n="11900">daz es nieman geloubet.</l><l>an den zwein strîten</l><l>was in korzen zîten</l><l>vile manech helt gût</l><l>stolz unde hôchgemût,</l><l n="11905">daz dâ vile wole schein.</l><l>dâ ne wolde ir nehein</l><l>dem anderen entwîchen.</l><l>sie liezen dare strîchen</l><l>die degene ûz erwelde</l><l n="11910">die turnûses helde</l><l>und die troiâne.</l><l>dâ wart des lîbes âne</l><l>vile maneger mûder baren,</l><l>dâ sich gemischten die scharen,</l><l n="11915">dâ schare wider schare drank.</l><l>ez wâre ze sagene alze lank,</l><l>wer dâ genas und wer dâ starf,</l><l>die man alle nennen niet endarf</l><l>noch genennen niene mach,</l><l n="11920">wan daz ir vil dâ tôt lach.</l><l>si wâren helide gûte.</l><l>des wart dâ von dem blûte</l><l>daz gras rôt und der melm.</l><l>dâ wart verscrôten manech helm</l><l n="11925">unde manech sarrink.</l><l>dâ quam ein stolzer jungelink</l><l>engegen turnô gevaren,</l><l>dô her quam mit sîner scharen.</l><l>der troiân hiez neptânâbûs.</l><l n="11930">&lt; got weiz&gt;( sprach her)&lt; hêr turnûs,</l><l>ir wânet des niht sîn mach,</l><l>ir uberwindet disen tach</l><l>nimmêr mit ûwern êren.</l><l>ir habet unsern hêren</l><l n="11935">verrâten in den trouwen.</l><l>daz sal ûch gerouwen</l><l>an diseme tage hûte.</l><l>nû welt ir unser lûte</l><l>alle vahen unde slân:</l><l n="11940">ez mûz al anders ergân.</l><l>is mîn hêre nû wunt,</l><l>her mach wol werden gesunt,</l><l>sô daz irs komet in grôze nôt.</l><l>und wâre her nû gare tôt,</l><l n="11945">beide her und sîn sun,</l><l>und woldet ir gewalt uns tûn,</l><l>wir solden uns fromechlîche weren.</l><l>irn dorfets nimmer gegeren,</l><l>ezn sî daz ich ersterbe.</l><l n="11950">diz lant is unser erbe:</l><l>wâr halt ênêas begraben,</l><l>dannoch sô wold ich behaben</l><l>mit den frunden mînen</l><l>die schônen lavînen</l><l n="11955">und daz kunichrîche</l><l>und wolde namelîche</l><l>kunich hi belîben.</l><l>irn moget uns niht vertrîben,</l><l>als lîhte als ir habet gedaht.</l><l n="11960">sô wol erkenne ich ûwer maht(&gt;)</l><l>turnô was diu rede zorn.</l><l>diu ros hiewens mit den sporn, dâ si beide ûf sâzen. der rede sie vergâzen.</l><l>neptânâbûs turnûm stach,</l><l>sô daz im sîn spere brach,</l><l n="11965">mit micheleme zorne</l><l>in sînen schilt vorne.</l><l>dazn war turnô niht ein bast,</l><l>wande sîn schilt der was vast.</l><l>dô her dem stiche gesaz,</l><l n="11970">des geldes her im niht vergaz</l><l>turnûs der wîgant,</l><l>wander fûrde an sîner hant</l><l>einen wol geslihten spiez:</l><l>dorch den halsberch her in stiez</l><l n="11975">und in daz herze dorch den lîb.</l><l>her sprach&lt; ich behalde mîn wîb</l><l>und mîn kunichrîche</l><l>vor dir gewaldechlîche</l><l>immer unze an mînen tôt.</l><l n="11980">dû mûst mich lâzen âne nôt,</l><l>wandich von dir erlôst bin.</l><l>dû soldest dînen bôsen sin</l><l>gescholden haben der dirz geriet:</l><l>ichn bin ein varrâtâre niet.</l><l n="11985">hâstû mich bescholden,</l><l>daz is dir wol vergolden,</l><l>daz ichz nimmer geklage.</l><l>ezn sî daz man dich hinnen trage,</l><l>sô mûst dû der erden</l><l n="11990">hie ze teile werden,</l><l>dîn fleisch und dîn gebeine.</l><l>dû geligest aleine</l><l>alles dînes kunnes.</l><l>ob dû ie vîant gewunnes,</l><l n="11995">den hân ich vil wole erlôst.</l><l>ênêas darf neheinen trôst</l><l>zû dir haben mêre,</l><l>swar sô ich gekêre.&gt;</l><l>dô der hêre turnûs</l><l n="12000">sich gerochen hete alsus,</l><l>dô was her frô unde gemeit.</l><l>vermezzenlîche er danne reit,</l><l>her besande aber sîne man.</l><l>vile schiere her gewan</l><l n="12005">grôz here under sînen van.</l><l>die troiâr rander aber an,</l><l>wand der hêre ênêas</l><l>dâ bî in niene was</l><l>und si ouch mûde wâren</l><l n="12010">und in diu lide swâren</l><l>von grôzen stichen unde slegen.</l><l>si heten manegen gûten degen:</l><l>sin mohten im niht gestrîten</l><l>wol zû den selben zîten</l><l n="12015">vor der grôzen uberkraft.</l><l>des wart turnûs sigehaft</l><l>an ênêases mannen.</l><l>si mûsten wîchen dannen.</l><l>die troiâne mit ir van</l><l n="12020">flohen gezogenlîche dan</l><l>werhaft uber daz velt</l><l>engegen ir hêren gezelt.</l><l>dâ widerreit in ênêas,</l><l>wol gewâfent her was,</l><l n="12025">der leite ein sûberlîche schar.</l><l>dô des turnûs wart gewar,</l><l>daz der hêre ênêas</l><l>gewâfent und genesen was,</l><l>don trouwete er sich niht erneren.</l><l n="12030">iedoch wolder den lîb erweren,</l><l>hern wolde sterben dannoch</l><l>unde flouch, ungerne iedoch:</l><l>desn mohte ander rât sîn.</l><l>daz wart im vil wole schîn,</l><l n="12035">her mûste dannen kêren</l><l>mit schanden, niht mit êren.</l><l>dô der hêre turnûs</l><l>fluhtich wart alsus,</l><l>âne strît und âne were,</l><l n="12040">don was niht wunder ob sîn here</l><l>ein teil verzagete.</l><l>wie gewaldechlîch dô jagete</l><l>der herzoge ênêas!</l><l>swes ros dô niht snel was</l><l n="12045">under turnûses mannen,</l><l>der ne quam neheiner dannen.</l><l>swes ros niht mohte loufen,</l><l>der mûstez tûre koufen</l><l>mit sîn selbes lebene,</l><l n="12050">swiez im was ze gebene.</l><l>swer zû der erde dâ quam,</l><l>vil unsanft er sîn ende nam.</l><l>swelher dâ besnebete,</l><l>vil unlange er lebete,</l><l n="12055">wander wart ertrettet.</l><l>im was dâ sô gebettet,</l><l>daz her immer mêr dâ lach</l><l>unz an den jungisten tach.</l><l>ênêas was erbolgen.</l><l n="12060">swen her mohte ervolgen</l><l>und mit dem swerde erlangen,</l><l>des leben was ergangen,</l><l>swie gerne her sich werde.</l><l>mit dem scharphen swerde,</l><l n="12065">daz dâ smidete vulcân,</l><l>dâ mit slûch der troiân</l><l>manegen freislîchen slach.</l><l>vil unde vil dâ tôt lach</l><l>der rosse und der manne.</l><l n="12070">ênêas treib si danne</l><l>unz zû laurente in die borch</l><l>die strâze al dorch unde dorch.</l><l>her slûch si zû der porten in.</l><l>dâ was michel gewin</l><l n="12075">den die dâ jageten.</l><l>die andern die verzageten,</l><l>si liezen schilde unde spere</l><l>und aller slahte gewere,</l><l>manech ros wol getân</l><l n="12080">liezen sie ledich stân</l><l>unde entrunnen dar abe</l><l>unde flohen in die graben,</l><l>daz si den lîb nerden.</l><l>niht langer sie sich werden.</l><l n="12085">ênêas was des vile frô,</l><l>daz ez komen was alsô,</l><l>daz turnûs was verzaget</l><l>und daz her hin hete gejaget</l><l>ze laurente mit gewalt.</l><l n="12090">dô schûfz der mâre helt balt</l><l>mit manlîchen dingen.</l><l>dâ hiez fûre bringen</l><l>der herzoge ênêas.</l><l>swaz in der inren mûre was</l><l n="12095">und dem ûzerem graben,</l><l>daz brander allez samet abe,</l><l>swem ez leit wâre.</l><l>dô die borgâre</l><l>daz verborge sâgen brinnen,</l><l n="12100">dô vorhten si in dar innen</l><l>in der mittern mûren,</l><l>koufman und gebûren,</l><l>ritter unde hêren.</l><l>do begonde der zorn sich mêren.</l><l n="12105">dô klagete ez latînûs.</l><l>dô antworde im turnûs</l><l>vor allen den gûten knehten,</l><l>her sprach&lt; ich wil vehten</l><l>eine wider den troiân.</l><l n="12110">getar mich ênêas bestân,</l><l>ich wil ime an gesigen</l><l>oder mit êren tôt geligen,</l><l>ê danne ich die schande</l><l>dole in diseme lande</l><l n="12115">von ime an mînem lîbe,</l><l>oder daz her mich vertrîbe,</l><l>ich wil ê kiesen den tôt.&gt;</l><l>der kunich die rede enbôt</l><l>ênêase - dem - troiân,</l><l n="12120">ob her den kamph wolde hân,</l><l>alsô her gelobet was.</l><l>dô sprach der hêre ênêas</l><l>der kûne und der stâte,</l><l>daz her in gerne hâte.</l><l n="12125">turnûs dô niene beite,</l><l>ze kamphe er sich bereite.</l><l>als tet der hêre ênêas.</l><l>alsô gewâfent sô her was</l><l>her quam zû dem strîte,</l><l n="12130">daz her sich zû der zîte</l><l>niender wâfende baz,</l><l>wan daz her ûf ein ros saz.</l><l>alsô tete ouch turnûs.</l><l>selbe der kunech latînûs</l><l n="12135">her ne sûmete ez niet:</l><l>her schûf ez unde beriet,</l><l>als ez ime wol gezam.</l><l>von in beiden her nam</l><l>gîsel dier dar zû erkôs,</l><l n="12140">sweder ir dâ worde sigelôs</l><l>oder sweder ir den sige gewunne,</l><l>daz des andern man und sîn kunne</l><l>der vîantschefte sich verzigen</l><l>und des hazzes geswigen</l><l n="12145">unde daz versprâchen,</l><l>daz siz nimmer gerâchen.</l><l>ûf alsô getâne rede</l><l>schûf der kunich einen frede.</l><l>uz laurente dô reit</l><l n="12150">ein schar lank unde breit</l><l>mit den zwein gûten knehten,</l><l>die dâ wolden vehten,</l><l>turnûs unde ênêas,</l><l>da der kamph ê gelobet was,</l><l n="12155">der alsô was gescheiden,</l><l>daz ez in schadete beiden</l><l>und dem kunige latîne.</l><l>dô was diu maget lavîne</l><l>ûf ein palas vile hô</l><l n="12160">und sach daz man ez schûf alsô,</l><l>daz sie dâ vehten solden</l><l>die si beide haben wolden.</l><l>umb den einen leit si grôze nôt,</l><l>lâge aber der ander tôt</l><l n="12165">dâ wâre ir lutzel leides umbe.</l><l>&lt; ôwê( sprach si), ich tumbe,</l><l>wie krankes herzen ich bin,</l><l>âne witze und âne sin!</l><l>diu gelîche hân ich wol getân,</l><l n="12170">daz ênêas der troiân</l><l>der lobesâlige man</l><l>mîn kleinôde nie gewan.&gt;</l><l>sie sprach&lt; het her mîn hârbant!</l><l>daz ichz ime hete gesant,</l><l n="12175">wie lieb mir daz nû wâre!</l><l>hetez der helt mâre</l><l>umb sîn houbet gebunden,</l><l>sô wâre im vor den wunden</l><l>daz houbet deste baz behût</l><l n="12180">und wâre im vor die slege gût.</l><l>ôwê( sprach si), ich unwîse,</l><l>heter aber mîne rîse</l><l>nû ze disen stunden</l><l>an sînen schaft gebunden,</l><l n="12185">daz ez wâre âne laster,</l><l>sô wâre ouch deste vaster</l><l>sîn spere unde sîn schaft,</l><l>ouch heter deste grôzer kraft.&gt;</l><l>aber sprach diu junkfrouwe</l><l n="12190">&lt; hete her doch mîne mouwe</l><l>an den armen sînen,</l><l>ez solde wole schînen</l><l>dem goteleiden turnûm,</l><l>sone mohter wider in niht getûn,</l><l n="12195">wand ênêas wâre sô stark,</l><l>daz ichz niht nâme vor tûsent mark,</l><l>ob si alle wâren golt rôt,</l><l>wandez wâre turnûses tôt.</l><l>het er( sprach si) mîn vingerlîn,</l><l n="12200">her solde deste tûrer sîn</l><l>und sterker ein michel teil</l><l>und hete deste bezzer heil,</l><l>wan des wâre her wol wert:</l><l>sô gloubetich daz sîn swert</l><l n="12205">vil snite deste baz.</l><l>ôwî daz ich des ie vergaz,</l><l>daz ich sî niene sande</l><l>dem edelen wîgande!</l><l>wê dem unrâte,</l><l n="12210">nu gedenke ich es ze spâte.&gt;</l><l>si sprach zem andern worde</l><l>&lt; heter nû disen borden,</l><l>dâ mit ich gegordet bin,</l><l>her hete maht unde sin</l><l n="12215">ein michel teil deste mêr.</l><l>warumbe gedahte ich es niht êr,</l><l>ê dannez quâme her zû!</l><l>daz ich sô selden wole tû,</l><l>daz kumt von unsinne.</l><l n="12220">ich hân im doch mîn minne</l><l>und mîn dienest enboten.</l><l>ich hân in allen mînen goten</l><l>sunderlîche bevolen</l><l>und lâze daz si unverholen,</l><l n="12225">sine behalden im sîn êre,</l><l>daz ich in niemer mêre</l><l>deheinen dienest getû,</l><l>alsô sehen sie dar zû!&gt;</l><l>si sprach&lt; word ênêas erslagen,</l><l n="12230">sô mûz ich offenlîche sagen</l><l>mînen goten allen,</l><l>daz ich mich wil ervallen</l><l>von diseme turne hin nider,</l><l>dâ nis nehein rede wider.</l><l n="12235">dem ich mîne minne enbôt,</l><l>gelâge er hie noch hûte tôt,</l><l>ichn worde nimmer mannes wîb.</l><l>got behûte im sînen lîb!&gt;</l><l>si sprach&lt; ich bin des aber gewis,</l><l n="12240">daz ênêas sô hovesch is</l><l>und im diu minne is alsô lief,</l><l>her hât iedoch mînen brief</l><l>behalden dorch den willen mîn:</l><l>her sal deste sterker sîn</l><l n="12245">und deste kûner sibenwarf,</l><l>des ich vile wole bedarf,</l><l>daz her behalde sîn leben.</l><l>die gnâde mûze uns got geben,</l><l>daz wir uns scheiden niht sô frû,</l><l n="12250">ê unser ietwederz getû</l><l>dem andern daz im lieb sî.&gt;</l><l>dô wasez der vesperzîte bî.</l><l>dô si des geredete vile</l><l>mit grôzem ernste niht ze spile</l><l n="12255">mit sorgen und mit leide,</l><l>dô wâren sie beide,</l><l>turnûs und ênêas,</l><l>gewâfent als in nôt was</l><l>wol und ritterlîche.</l><l n="12260">si wâren beide rîche</l><l>manhaft und hôchgemût.</l><l>ir beider wâfen wâren gût.</l><l>ênêas - der - troiân</l><l>der saz ûf ein kastelân,</l><l n="12265">daz in ritterlîche trûch:</l><l>ez was stark und snel genûch.</l><l>turnûs saz ûf ein ravît,</l><l>dar ûffe er uber den strît</l><l>reit genendechlîche:</l><l n="12270">ez was edel unde rîche.</l><l>turnûs der helt wol geboren</l><l>daz ravît hiu her mit den sporen,</l><l>daz stark unde snel was.</l><l>dô gesach ênêas,</l><l n="12275">daz turnûs gegen ime quam,</l><l>sîn ros her mit den sporen nam,</l><l>beide sie genanden,</l><l>ze samene sie geranden,</l><l>ir deweder wolde wenken.</l><l n="12280">diu spere liezens senken</l><l>die helide wol geborne.</l><l>mit grimmigeme zorne</l><l>turnûs ênêam stach,</l><l>daz der schaft von dem stiche brach</l><l n="12285">und vil nâ dar nider lach.</l><l>wol her im daz wider wach,</l><l>die stegereife her behilt,</l><l>her stach turnûm dorch den schilt.</l><l>dô fûrde aber ênêas</l><l n="12290">einen schilt der sô vast was,</l><l>daz in nieman mohte enginnen.</l><l>her was mit solhen sinnen</l><l>behûtet und gebunden,</l><l>in mohte niht verwunden.</l><l n="12295">iedoch stach ir ietweder</l><l>den anderen dar neder,</l><l>daz ez vil lûte sâgen.</l><l>ir beider ros gelâgen</l><l>diu starken und diu grôzen</l><l n="12300">von dem grimmen stôzen,</l><l>daz si einander stiezen.</l><l>diu ros si ligen liezen.</l><l>balde si ûf sprungen,</l><l>ze samene sie drungen</l><l n="12305">mit grimmigeme mûte</l><l>die zwêne degene gûte.</l><l>turnûs was ein snel man,</l><l>schiere her sîn swert gewan.</l><l>alsô tete ênêas</l><l n="12310">daz sîne daz vil gût was.</l><l>daz gehilze was von golde.</l><l>ir newederre wolde</l><l>dem andern entwîchen,</l><l>sie liezen dare strîchen.</l><l n="12315">dô si ze samene quâmen,</l><l>si gâben unde nâmen</l><l>slege grimme unde grôz.</l><l>wârez ûf einen anebôz</l><l>zwischen zwein starken smiden</l><l n="12320">mit wol gerûweten liden,</l><l>ezne dorft niht lûter hellen</l><l>dan von den heliden snellen,</l><l>wande si gûte helme trûgen.</l><l>grôze slege sie slûgen</l><l n="12325">ûf die helme und ûf die schilde.</l><l>uber ein breit gevilde</l><l>ein halbe welsche mîle</l><l>hôrde man die wîle</l><l>manegen freislîchen slach.</l><l n="12330">alsô verslûgen sie den tach</l><l>unze vil nâch zû der naht.</l><l>turnûs gnendechlîche vaht.</l><l>dô het aber ênêas</l><l>ein gewâfen daz sô gût was,</l><l n="12335">helme halsberge unde swert,</l><l>daz was im dô tûsent mark wert,</l><l>îsenhosen unde schilt,</l><l>wandez ime den lîb behilt</l><l>vor turnô zû den stunden:</l><l n="12340">hern moht sîn niht verwunden.</l><l>her noch dehein man,</l><l>der ie den lîb gewan,</l><l>ne mohtes niht zebrechen,</l><l>dorchslahen noch dorchstechen.</l><l n="12345">des verlôs turnûs sîn leben.</l><l>daz gewâfen hete im gegeben</l><l>der smide got volcân</l><l>unde ein swert sô getân,</l><l>daz niht solhes enwas.</l><l n="12350">dâ mit vaht ênêas,</l><l>der des lîbes was ein degen</l><l>und ein meister ze grôzen slegen.</l><l>sîne solde nieman scheiden,</l><l>wand in was ernest beiden</l><l n="12355">und vohten grimmechlîche</l><l>umbez kunichrîche</l><l>und umb die êre und umbez wîb</l><l>und ir ietweder umben lîb.</l><l>turnûs der helt balt</l><l n="12360">vaht mit grôzer gewalt,</l><l>her was von zorne worden warm.</l><l>ûf hûb her den arm</l><l>der ernesthafte wîgant</l><l>und die ellenthaften hant,</l><l n="12365">dâ her daz swert mite trûch:</l><l>dem hêrn ênêê her slûch</l><l>einen slach wol ze lobene</l><l>ûf den helm obene</l><l>mit dem scharphen swerde.</l><l n="12370">dô was der helm sô herde,</l><l>daz her sich niene gebouch.</l><l>daz fûre ouch dar ûz flouch,</l><l>daz grôz unde lieht was.</l><l>des erbalch sich ênêas.</l><l n="12375">turnûs was des slages gemeit,</l><l>doch was ez ênêase leit,</l><l>wandern ime wole galt.</l><l>dô gesach der helt balt</l><l>ênêas - der - troiân</l><l n="12380">lavînen zû dem venster stân:</l><l>des gewan der helt gût</l><l>grimmigen hôhen mût,</l><l>wand im diu maget lieb was.</l><l>dô rach sich hêr ênêas:</l><l n="12385">daz swert her hôhe ûf trûch,</l><l>turnûm her ûfz houbet slûch,</l><l>hern vermiste sîn niet,</l><l>des helmes her im abe schriet</l><l>vil nâch einer hende lank.</l><l n="12390">daz was ein freislîch swank</l><l>turnô dem jungelinge.</l><l>her verschriet im ouch die ringe</l><l>bî dem houbete ein teil.</l><l>dô nâhete im ein unheil,</l><l n="12395">daz man wole sagen mach.</l><l>von dem houbete gienk der slach</l><l>turnô in sînes schildes rant,</l><l>den slûch im der wîgant</l><l>ênêas halben hin dane.</l><l n="12400">des gienk turnûm angest ane.</l><l>turnûs der edel man</l><l>dô her den grôzen slach gewan,</l><l>den im tete ênêas,</l><l>und im der helm verscrôten was</l><l n="12405">und ouch der schilt abe geslagen,</l><l>doch ne wolder niht verzagen,</l><l>wander was ein helt gût</l><l>und het eines lewen mût.</l><l>hern wolde im niht entwîchen.</l><l n="12410">mit slegen freislîchen</l><l>bestunt her den troiân,</l><l>der im daz leit hete getân:</l><l>her hete ez gerne errochen,</l><l>wan daz ez was versprochen,</l><l n="12415">daz ez niht solde wesen sô.</l><l>sîn swert hûb er vile hô</l><l>und slûch den starken troiân,</l><l>daz her niht langer mohte stân,</l><l>enebene an daz houbet,</l><l n="12420">daz her sô wart betoubet,</l><l>daz der helt lussam</l><l>ênêas ûf diu knie quam,</l><l>wandes tete ime nôt.</l><l>her wâre ouch des slages tôt,</l><l n="12425">wan daz in generde</l><l>der veste helm und herde,</l><l>der im ûf dem houbet lach,</l><l>und ouch daz turnô sîn swert brach</l><l>uber ein spannen vor der hant:</l><l n="12430">daz ervorhte der wîgant.</l><l>daz was sîn ungelucke.</l><l>dô viel daz grôzer stucke</l><l>des swerdes nider an daz gras.</l><l>dô sprank der hêre ênêas</l><l n="12435">ze turnô unde lief in ane:</l><l>dô mûster wîchen hin dane.</l><l>ênêas ime nâch lief,</l><l>lûte her in ane rief,</l><l>als im sîn stolzheit geriet:</l><l n="12440">&lt; man gesiget fliende niet,&gt;</l><l>sprach ênêas wider turnûm.</l><l>&lt; wil dû nû fromechlîchen tûn</l><l>unde belîben an den êren,</l><l>sô salt dû her wider kêren,</l><l n="12445">ob dû behalden wil daz lant.&gt;</l><l>turnûs dâ vor ime vant</l><l>einen michelen stein.</l><l>dâ sîn manheit ane schein.</l><l>nâch dem greif her in daz gras:</l><l n="12450">dô ime daz swert zebrochen was,</l><l>daz herde was unde scharf,</l><l>mit dem steine her dô warf</l><l>ênêam - den - troiân,</l><l>daz her kûme moht gestân</l><l n="12455">und ouch ein teil besnebete.</l><l>die wîle daz her lebete</l><l>turnûs der jungelink</l><l>so begienk her manlîchiu dink.</l><l>der herzoge ênêas,</l><l n="12460">wander gewâfent wole was,</l><l>so bestunt her aber turnûm.</l><l>her wolde im grôzen schaden tûn,</l><l>wanderz wâfen het und die kraft:</l><l>do vant turnûs einen halben schaft</l><l n="12465">vor im ligen in dem gras,</l><l>der dâ vore sîn was,</l><l>dô her ênêam stach</l><l>in sînen schilt daz her zebrach.</l><l>turnûs der mâre wîgant</l><l n="12470">den schaft begreif her mit der hant,</l><l>wander des lîbes gerde.</l><l>mit dem schafte her sich werde</l><l>die wîle und daz mohte wesen.</l><l>hern mohte aber niht genesen</l><l n="12475">vor dem starken troiân,</l><l>hern moht im niht widerstân</l><l>unde enliez in niht gehirmen.</l><l>ouch ne mohter niht geschirmen</l><l>vor dem swerde daz her trûch.</l><l n="12480">den diechschenkel her im abe slûch:</l><l>dô mûster vallen dorch nôt,</l><l>want dô nâhete im der tôt.</l><l>des frowete sich ênêas,</l><l>daz ez alsô komen was,</l><l n="12485">daz turnûs der tûre degen</l><l>vor im alsô was gelegen,</l><l>daz her im niht moht getûn.</l><l>der troiân sprach wider turnûm</l><l>&lt; wil dû mir noch lâzen diz lant?&gt;</l><l n="12490">&lt; jâ hêre( sprach der wîgant),</l><l>habet û lant unde wîb</l><l>und lâzet ôt mir den lîb</l><l>als einen martirâre leben.</l><l>irn wellet mir den lîb geben,</l><l n="12495">sone mach ich sîn haben niht,</l><l>alsô man nû wol gesiht.</l><l>des tût daz û gevalle,</l><l>den gewalt habt ir betalle,</l><l>daz mûz mir leider ane schînen.</l><l n="12500">ich hân frouwen lavînen</l><l>engolden alze sêre,</l><l>daz ich lîb und êre</l><l>dorch ir willen hân verloren&gt;</l><l>sprach der helt wol geboren.</l><l n="12505">&lt; swie mirz komen sî iedoch,</l><l>ich sterbe ungerne noch,</l><l>want neheiner slahte nôt</l><l>is sô grimme sô der tôt.&gt;</l><l>do erbarmdez dem troiân,</l><l n="12510">daz turnûs der edel man</l><l>alsô klagelîchen sprach.</l><l>barmechlîche in ane sach</l><l>der herzoge ênêas,</l><l>wande turnûs was</l><l n="12515">ein edel vorste wol geboren,</l><l>ze allen tugenden ûz erkoren.</l><l>dorch daz woldern lâzen leben</l><l>unde wolde ime geben</l><l>fride und sîne holde</l><l n="12520">und gûtes swaz her wolde,</l><l>beidiu borge unde lant</l><l>unde schaz unde gewant.</l><l>her wolde ime genâdich sîn,</l><l>wan ein unsâlich vingerlîn,</l><l n="12525">daz turnûs pallante nam,</l><l>als im ubile gezam,</l><l>sô tugentrîche sô her was.</l><l>daz vingerlîn het ênêas</l><l>dem jungen pallante gegeben.</l><l n="12530">dô im turnûs nam daz leben,</l><l>dô nam herm ouch daz vingerlîn:</l><l>daz mûste dô sîn schade sîn,</l><l>wander bleib darumbe tôt.</l><l>do her ênêê sîn hende bôt</l><l n="12535">und wolde werden sîn man</l><l>und ênêas den mût gewan,</l><l>daz hern ze manne wolde enphân:</l><l>dô ersach der troiân</l><l>daz goldîne vingerlîn.</l><l n="12540">her sprach&lt; ez mûz al anders sîn,</l><l>hien mach sûne niht geschehen:</l><l>ich hân daz vingerlîn ersehen,</l><l>daz ich pallante gab,</l><l>den dû fromdest in daz grab</l><l n="12545">und im tâte den tôt.</l><l>des ne was dir nehein nôt,</l><l>daz dû sîn vingerlîn trûge,</l><l>den dû in mîner helfe slûge:</l><l>ez was ein bôsiu girheit.</l><l n="12550">des sage ich dir die wârheit,</l><l>nû mûstû sîn engelden.</l><l>ichn wil dich niht schelden</l><l>noch niht mêr zû sprechen:</l><l>pallas sal ich rechen,</l><l n="12555">der reiner tugende hete genûch&gt;.</l><l>daz houbet her im abe slûch.</l><l>dô turnûs lach erslagen,</l><l>dô wart daz weinen und daz klagen</l><l>von sînen frunden vile grôz.</l><l n="12560">wande nehein sîn genôz</l><l>mêr tugende nie gewan,</l><l>wie her wâre ein heidensch man.</l><l>doch daz her dâ was belegen,</l><l>her was des lîbes ein degen,</l><l n="12565">kûne unde mahtich,</l><l>wîse unde bedahtich,</l><l>getrouwe unde wârhaft,</l><l>milde unde êrhaft,</l><l>ein adelar sînes gûtes,</l><l n="12570">ein lewe sînes mûtes,</l><l>ein ekkestein der êren,</l><l>ein spiegel der hêren.</l><l>her hete wol getânen lîb,</l><l>vil lieb wâren im diu wîb,</l><l n="12575">si wâren ouch ime holt:</l><l>daz was sîner tugende scholt.</l><l>her hete in sîner jugende</l><l>ûz erwelder tugende</l><l>wol zehener sîner gnôze teil,</l><l n="12580">wan daz klagelîch unheil,</l><l>daz her des tages veige was</l><l>unde daz her ênêas</l><l>sîn lîb danne solde tragen,</l><l>turnûs het anders in erslagen.</l><l n="12585">dô daz alsô komen was,</l><l>dô manete ênêas</l><l>den kunich sînes eides.</l><l>hern daht deheines leides,</l><l>daz liez her wole schînen,</l><l n="12590">her iesch frowen lavînen,</l><l>diu im lieb was sô der lîb.</l><l>her woldes machen sîn wîb,</l><l>ez was aber dô ze spâte.</l><l>si worden des ze râte,</l><l n="12595">der kunich und ênêas,</l><l>als ez ir manne rât was,</l><l>daz si den strît zerbrâchen</l><l>und ein tagedink sprâchen</l><l>uber vierzehen naht dar nâch.</l><l n="12600">doch daz im wâre vil gâch,</l><l>si rieten ime daz her beite,</l><l>unze her sich baz bereite</l><l>und sîn wîb danne nâme,</l><l>als ez kunege wol gezâme,</l><l n="12605">unde brûte in êre.</l><l>dô volgete her ir lêre,</l><l>dô ez in alsô lieb was.</l><l>der herzoge ênêas</l><l>ze herbergen her dô reit</l><l n="12610">und hete michel arbeit</l><l>erliden an deme tage.</l><l>daz liez her allez âne klage.</l><l>dô lavîne daz vernam</l><l>diu junkfrouwe lussam,</l><l n="12615">daz turnûs erslagen was</l><l>und der hêre ênêas</l><l>ze herbergen was geriten,</l><l>unde sie hete vermiten,</l><l>daz her sie niene sach,</l><l n="12620">daz was ir leit und ungemach</l><l>und was dâ von vil unfrô.</l><l>si sprach&lt; wie fûget sich diz sô,</l><l>daz der edele troiân</l><l>sus ungefûchlîch hât getân,</l><l n="12625">daz her mich niene gesiht?</l><l>desn getrouwetich im niht,</l><l>ob sîn dink wole quâme,</l><l>daz her mîn niht war nâme,</l><l>ob im got genâte,</l><l n="12630">daz her mich versmâte.</l><l>her denket lîhte in sînem mût:</l><l>lebe dir sanfte, ez is dir gût,</l><l>lâ dir sîn niht ze gâch,</l><l>du gesihst si dicke her nâch.</l><l n="12635">ich erkenne leider wol den sin,</l><l>daz ich im ummâre bin</l><l>und smâher denne her mir sî,</l><l>want mîn herze is niht sô frî.&gt;</l><l>des tages het der troiân</l><l n="12640">sînen willen wol getân,</l><l>daz liez her wole schînen</l><l>den fremeden und den sînen:</l><l>alle die des gerûchten,</l><l>daz si sîne gnâde sûchten,</l><l n="12645">arme und ouch rîche,</l><l>die gewerde er mildechlîche,</l><l>her gab mit williger hant</l><l>beidiu schaz unde gewant,</l><l>ros unde wâfen.</l><l n="12650">ê her sich legete slâfen,</l><l>alsô sprach der troiân</l><l>&lt; die gote hânt wol ze mir getân,</l><l>ich wil nâch mînem willen geben,</l><l>ichn trouwe diz gût niht uberleben.&gt;</l><l n="12655">dô ênêas der degen</l><l>an sînem bette was gelegen</l><l>frô unde wol gemeit,</l><l>ez wâre im lieb oder leit,</l><l>her mûste wachen al die naht.</l><l n="12660">diu minne liez im ir maht</l><l>vil unsanfte schînen,</l><l>wander frowen lavînen</l><l>des âbendes niht hete gesehen.</l><l>done dorfte im leider nie geschehen.</l><l n="12665">mit zorne sprach der troiân</l><l>&lt; waz hân ich bôse man getân,</l><l>daz ich lavînen niene gesach,</l><l>diu mir allez ungemach ze gûtem ende habet braht, mit der helfe ich sigete dô ich vaht,</l><l>diu mir ernerde den lîb</l><l n="12670">und diu mir is vor alliu wîb</l><l>und der ich bin vor alle man?</l><l>als schiere als ich den sige gewan,</l><l>daz ich zû ir niene reit,</l><l>daz was ein michel bôsheit</l><l n="12675">unde sal mich immer rouwen.</l><l>si beginnet mir missetrouwen</l><l>und gedenket ubile dar zû</l><l>und is ouch reht daz sie ez tû.&gt;</l><l>her sprach&lt; ich armer mûdink,</l><l n="12680">daz ich diz lange tagedink</l><l>dorch ieman gelobete!</l><l>ichn weiz ob ich tobete,</l><l>daz ichz ie machete sô lank:</l><l>des habe ich immer undank,</l><l n="12685">daz ich sô ubile was bedaht.</l><l>mich soln dise vierzên naht</l><l>langer dunken denne ein jâr.</l><l>daz beiten dunket mich vil swâr,</l><l>daz ich nû wol sprechen mach.</l><l n="12690">waz wîzet mir der tach,</l><l>daz her niene wil komen?</l><l>wer hât der sunnen benomen</l><l>ir ûfgên unde ir schîn?</l><l>wie lange wil ez naht sîn?&gt;</l><l n="12695">ênêas der mâre,</l><l>swie mûde ers tages wâre,</l><l>her wachete die naht dar zû</l><l>unze des morgens frû,</l><l>daz diu nahtigale rief.</l><l n="12700">ein wênich her dô enslief,</l><l>unz daz erlûhte der tach.</l><l>niht langer her dô lach,</l><l>her hiez im bringen sîn gewant</l><l>unde kleidet sich zehant,</l><l n="12705">ênêas der rîche,</l><l>und gienk dô frôlîche</l><l>dar ûz vor sîne man,</l><l>mit den her sprechen began.</l><l>sîne boten her sande</l><l n="12710">mit briefen after lande</l><l>ze allen den rîchen,</l><l>diu man dô mohte erstrîchen</l><l>mit schiffen oder berîten.</l><l>ze sînen hôhgezîten</l><l n="12715">ladeter die vorsten unde bat</l><l>ze laurente zû der stat.</l><l>ênêas der mâre</l><l>enbôt offenbâre,</l><l>daz her brûten solde,</l><l n="12720">swer gût umb êre wolde,</l><l>daz her frôlîch quâme</l><l>und es sô vile nâme,</l><l>daz ez im iemer mohte fromen</l><l>und allen sînen nâchkomen.</l><l n="12725">selbe der kunich latîn</l><l>sande ouch die boten sîn,</l><l>her mande frunt unde man.</l><l>daz mâre wassen began.</l><l>dô manz wîten vernam,</l><l n="12730">michel werlt dare quam.</l><l>dar nâch tete ênêas</l><l>alsô dô site was:</l><l>her oppherde sînen goten.</l><l>ze laurente sander boten</l><l n="12735">dem kunige latîne,</l><l>daz her die maget lavîne</l><l>sîne tohter wolde sehen.</l><l>daz mûste alsô geschehen.</l><l>do enbôt im der kunich mâre,</l><l n="12740">daz her willekomen wâre</l><l>ze sînem eigenem hûs.</l><l>do enbôt ouch latînûs</l><l>sîner tohter dâ si was,</l><l>si wolt der hêre ênêas dare komen wolde ende he si sin solde.</l><l n="12745">None in korzer stunt gesehen,</l><l>daz ir vil lieb was geschehen.</l><l>dô kleidete sich ênêas.</l><l>wander ein edel vorste was,</l><l>vil rîche des gûtes</l><l n="12750">und frô sînes mûtes,</l><l>dar nâch zierde her sich.</l><l>sîn gwant daz was hêrlîch,</l><l>wand im lieb was diu vart.</l><l>sô nie nehein keiser wart,</l><l n="12755">kristen noch heiden,</l><l>den ich drûz welle scheiden,</l><l>daz gwant, daz ênêas trûch,</l><l>ez wâre hêrlîch genûch</l><l>und er mohtez wole tragen</l><l n="12760">an den ôsterlîchen tagen</l><l>ze grôzen hôhgezîten.</l><l>her hiez mit ime rîten</l><l>funfzich ritter wol getân,</l><l>schône unde lobesam</l><l n="12765">nâch wârheit niht nâch wâne,</l><l>al meiste troiâne</l><l>und der von dem lande,</l><l>wol gezieret mit gewande</l><l>und vil ritterlîche,</l><l n="12770">wand si wâren rîche</l><l>unde habeten stade gûte</l><l>an der habe und an dem mûte.</l><l>des fûrden die gesellen</l><l>die zieren wât phellen,</l><l n="12775">nûwes gescrôten,</l><l>manegen samît rôten,</l><l>purpur unde grûne:</l><l>die heten die helide kûne</l><l>gemachet als man dô phlach.</l><l n="12780">ich hôrde sagen daz der tach</l><l>dâ von wâre worden lieht:</l><l>vor wâr ne weiz ich des nieht.</l><l>michel zierde dâ was,</l><l>daz die blûmen und daz gras</l><l n="12785">dâ verschinen varlôs,</l><l>dô man den liehten schîn kôs</l><l>in manechvarwen sîden</l><l>an borden und an gesmîden</l><l>und an den liehten gimmen,</l><l n="12790">man hiez mit hôhen stimmen</l><l>die vordern in rîten.</l><l>zû den selben zîten</l><l>reit der hêre ênêas</l><l>ze laurente als im lieb was</l><l n="12795">mit hêrlîchem gedrange,</l><l>mit phîfen und mit gesange,</l><l>mit trumben und mit seitspile.</l><l>grôzer froude was dâ vile.</l><l>dô frowete sich der troiân.</l><l n="12800">die porten worden im ûf getân,</l><l>daz her in solde rîten.</l><l>her sach ze beiden sîten</l><l>einen wech vil langen</l><l>mit phelle behangen:</l><l n="12805">her sach dâ sitzen unde stân</l><l>manege maget wol getân</l><l>und manech wol getânez wîb,</l><l>die wol heten ir lîb</l><l>gezieret nâch ir lantsiten.</l><l n="12810">die hobischâre kaffende riten</l><l>beidenthalben der strâzen:</l><l>ir leides sie vergâzen.</l><l>dô sprach ein hobischâre,</l><l>wâ korzwîle wâre</l><l n="12815">bezzer dan an dem velde?</l><l>&lt; wir haben der gezelde</l><l>gehûtet nû vil manegen tach,</l><l>daz uns sîn wol verdriezen mach.</l><l>mich dunket, soldich hie wesen,</l><l n="12820">ich wâre immer genesen,</l><l>solde ich hie lange bouwen,</l><l>des mach man mir wol getrouwen.&gt;</l><l>dô erbeizete ênêas</l><l>vor des kuniges palas</l><l n="12825">und gienk dâ her den kunich vant.</l><l>latînûs nam in bî der hant</l><l>und fûrde in dâ sîn tohter was.</l><l>her gebôt daz ênêas</l><l>sîne tohter kuste,</l><l n="12830">des sie vil wol geluste,</l><l>wandez in beiden lieb was.</l><l>ez hete gerne ênêas</l><l>ân des kuneges bete getân.</l><l>lavînjâ und der troiân</l><l n="12835">ze samene sie gesâzen,</l><l>ir leides sie vergâzen</l><l>mit frouden unde mit gûte.</l><l>in was beiden wol ze mûte,</l><l>ir froude mûst dâ schînen.</l><l n="12840">ênêas sprach ze lavînen,</l><l>der gefroute troiân</l><l>&lt; junkfrowe, ir habet ze mir getân,</l><l>daz ich û immer dienen wil.</l><l>des liebes aber is sô vil,</l><l n="12845">daz ichz verdienen niene mach</l><l>unz an mînen jungesten tach,</l><l>und soldich leben tûsent jâr.&gt;</l><l>&lt; wolde got, und wâre ez wâr.&gt;</l><l>&lt; jâ, frouwe, ez is alsô.&gt;</l><l n="12850">&lt; des bin ich zwâre vile frô.&gt;</l><l>&lt; frowe, des lône û got.&gt;</l><l>&lt; ich meinez( sprach si) sunder spot.&gt;</l><l>&lt; mir is vil wol( sprach ênêas)</l><l>gesenftet, dâ mir wê was</l><l n="12855">die wîle daz ich ûch vermeit.&gt;</l><l>&lt; daz was ouch mir vile leit.&gt;</l><l>&lt; desne was nehein rât.&gt;</l><l>&lt; so vergebe ich û die missetât.&gt;</l><l>&lt; ezne sal nû niht mê sîn.&gt;</l><l n="12860">&lt; daz is ouch der wille mîn.&gt;</l><l>&lt; wir soln uns, frouwe, dicke sehen.&gt;</l><l>si sprach&lt; daz mûze alsô geschehen.&gt;</l><l>&lt; ez tût, solen wir leben.&gt;</l><l>&lt; daz mûze uns got beiden geben.&gt;</l><l n="12865">michel froude dâ was</l><l>in des kuniges palas</l><l>von sange und von seitspile.</l><l>dâ was ritâre vile,</l><l>manech vorste rîche</l><l n="12870">saz dâ frôlîche</l><l>und redeten mit den frouwen.</l><l>sumelîche giengen schouwen</l><l>diu palas und die torne.</l><l>die daz tâten gerne,</l><l n="12875">si sâgen die kemenâten</l><l>hêrlîchen berâten</l><l>mit sîdenen umbehangen</l><l>breiten unde langen</l><l>nûwe unde zierlîch.</l><l n="12880">nidene was der esterîch</l><l>mit tepichen gespreitet,</l><l>hêrlîche bereitet.</l><l>des jâhen diez gesâgen.</l><l>ûf den tepechen lâgen</l><l n="12885">die kolter von samîte</l><l>von phelle und von dimîte,</l><l>lieht unde maneger vare.</l><l>man nam dâ vil lutzel ware</l><l>ûf ein verblichen baldekîn</l><l n="12890">und ûf kâteblatîn</l><l>und ûf ein aldez gewant.</l><l>des nûwen man sô vile vant,</l><l>daz man des alden vergaz,</l><l>want daz nûwe zimet baz.</l><l n="12895">dô sprâchete ênêas</l><l>als vil sô ime lieb was</l><l>mit der frouwen rîchen</l><l>vil harde minnechlîchen</l><l>als in vil wole luste.</l><l n="12900">gûtlîch her si kuste,</l><l>her gab ir ein goldîn vingerlîn</l><l>und bat si frôhes mûtes sîn,</l><l>her kuste sie wol drîstunt</l><l>an ir minnechlîchen munt</l><l n="12905">von liebe und dorch minne.</l><l>her sprach zir meisterinne</l><l>offenlîche und unverholen</l><l>&lt; lât û dis maget sîn bevolen,</l><l>frouwe( sprach der troiân),</l><l n="12910">ir habet noch wol dar zû getân,</l><l>ich râte û daz irz vollentût,</l><l>wand ûwer lôn wirt vile gût.&gt;</l><l>dô grûzte her die frouwen.</l><l>dâ mohte man schouwen</l><l n="12915">manegen minnechlîchen lîb,</l><l>beidiu magede unde wîb,</l><l>wol gezogen unde gêret,</l><l>wol gekleit und wol gelêret</l><l>ze werken und ze worden.</l><l n="12920">manegen tûren borden</l><l>mohte man dâ schouwen,</l><l>die trûgen die frouwen</l><l>wol mit golde genât</l><l>ûf die phellîne wât,</l><l n="12925">ûf samît unde ûf sîde.</l><l>man sach dâ gût gesmîde</l><l>unde manegen edelen stein.</l><l>ênêas wart des enein,</l><l>daz her ze herbergen reit.</l><l n="12930">im volgete manech riter gemeit.</l><l>dô der hêre ênêas</l><l>ze herbergen komen was</l><l>der rîche und der mâre,</l><l>sîne kamerâre</l><l n="12935">hiez her dare zû zim gân</l><l>unde hiez bringen sân</l><l>vingerlîn und bougen,</l><l>sô nieman mit sînen ougen</l><l>bezzer dorfte schouwen.</l><l n="12940">daz gab her den frouwen</l><l>und ouch diu gûten vingerlîn,</l><l>diu niht dorften bezzer sîn,</l><l>wander was lavînen holt.</l><l>her sande ein tûre houbetgolt</l><l n="12945">irre meisterinne</l><l>ze liebe und ze minne.</l><l>dar nâch sande ênêas</l><l>sîn gâbe diu vil gût was</l><l>den frouwen allen sunder,</l><l n="12950">want der was ein wunder</l><l>dâ ze kemenâten.</l><l>des was wol berâten</l><l>ênêas der hêre,</l><l>daz her gût gab umb êre.</l><l n="12955">dô ênêas der wîgant</l><l>sîn kleinôde hete gesant</l><l>ze laurente den frouwen</l><l>und siz begonden schouwen,</l><l>dô was ez lobebâre.</l><l n="12960">schiere vernam daz mâre</l><l>diu alde kuneginne.</l><l>si was nâch ûz ir sinne</l><l>komen dorch den grôzen zorn:</l><l>ir witze het si nâch verlorn,</l><l n="12965">si wart vil ubile getân.</l><l>ir tohter hiez si zû zir gân</l><l>die junkfrouwen lussam.</l><l>dô diu maget dare quam,</l><l>dô sprach diu kunegin uber lût</l><l n="12970">&lt; wie frô dû nû bist, ubel hût,</l><l>mînes herzen rouwen!</l><l>dû maht mir des getrouwen,</l><l>mir is leit daz ich dich ie getrûch,</l><l>daz ich dich niht ze tôde slûch,</l><l n="12975">als schiere sô ich dich gewan,</l><l>nû turnûs der edele man</l><l>von dînen scholden is erslagen.</l><l>ez mûz diu werlt wol alliu klagen,</l><l>daz dû worde ie geboren.</l><l n="12980">dorch dînen willen hât verloren</l><l>vil manech man sînen lîb.</l><l>daz ich ie wart dîns vater wîb,</l><l>daz quam von unheile,</l><l>daz ich im wart ze teile.&gt;</l><l n="12985">aber sprach diu kuneginne</l><l>mit grôzem unsinne</l><l>und mit grimmem zorne</l><l>&lt; ôwê ich verlorne,</l><l>daz ich den unnutzen man</l><l n="12990">dînen vater ie gewan,</l><l>daz mir mit ime ie wart vergeben!</l><l>ichn sal ouch niht langer leben,</l><l>und mohte ich, ich enwolde,</l><l>sint daz ich sehen solde,</l><l n="12995">daz dû und der troiân</l><l>vor mir gekrônet soldet gân,</l><l>daz doch schiere mûz wesen,</l><l>sone moht ich nimmer genesen,</l><l>daz gienge mir ûzer deme spil.</l><l n="13000">nû dîn vater lâzen wil</l><l>ênêê sîn rîche,</l><l>her tût vil bôslîche,</l><l>ich mohtes ubile gesehen.</l><l>leide mûze û geschehen,</l><l n="13005">dir von ime und im von dir.&gt;</l><l>&lt; frouwe, wes engelden wir&gt;</l><l>sprach lavînjâ diu maget,</l><l>&lt; daz ir den goten von uns klaget</l><l>unde uns flûchet sô vil?&gt;</l><l n="13010">&lt; unheil habe swer ez wil!&gt;</l><l>&lt; frouwe,&gt; sprach daz magedîn,</l><l>&lt; des dehein ander rât mach sîn,</l><l>des mûz man sich getrôsten.</l><l>ich lobe es got den hôsten,</l><l n="13015">daz her mich wole hât gewert,</l><l>des ich lange hân gegert,</l><l>umb den edelen troiân,</l><l>wande nie wart nehein man</l><l>der tugende sîn gelîche.</l><l n="13020">moht ich zehen kunichrîche</l><l>mit anderm man gewinnen,</l><l>ich mohte in niht geminnen,</l><l>ich wolde kiesen ê den tôt.</l><l>ir moget ûch mûwen âne nôt,</l><l n="13025">welt ir ûch sterben dorch den zorn,</l><l>frowe, sô habet ir verlorn</l><l>ûwer lob und ûwern lîb.</l><l>nû tût als ein witzich wîb</l><l>und bedenket ûch baz.</l><l n="13030">ich râte û trouwelîche daz,</l><l>daz ir dorch zoren niene tût</l><l>daz nieman ne dunke gût</l><l>( sprach si), liebiu mûder mîn.&gt;</l><l>&lt; des mûzest dû unsâlich sîn&gt;</l><l n="13035">sprach diu kunegin dâ wider</l><l>und viel an ir bette nider.</l><l>mit grôzen rouwen si lach</l><l>ich ne weiz wie manegen tach,</l><l>unz ir der tôt inz herze quam,</l><l n="13040">der ir den lîb unsanfte nam.</l><l>daz dô der hêre ênêas</l><l>gefrouwet unde gêret was,</l><l>daz liez her dô schînen,</l><l>und sach frowen lavînen</l><l n="13045">als dicke als in luste.</l><l>her halste si und kuste,</l><l>daz si von im gerne nam,</l><l>unz daz tagedink quam,</l><l>daz diu brûtlouft wart.</l><l n="13050">michel wart diu zûvart.</l><l>dar quâmen in allen sîten</l><l>die vorsten vile wîten</l><l>in schiffen und an der strâzen</l><l>und ritere ûzer mâzen.</l><l n="13055">die spilman und diu gerende diet</l><l>die versûmden sich niet,</l><l>die werltlîchen lûte.</l><l>daz tâten sie noch hûte,</l><l>dâ solîch hôchzît wâre:</l><l n="13060">gefrieschen sie daz mâre,</l><l>si zogen allenthalben zô.</l><l>alsô tâten si ouch dô,</l><l>die ez heten vernomen.</l><l>si mohten gerne dar komen</l><l n="13065">und vil frôlîche,</l><l>wan si dâ worden rîche,</l><l>alsô daz billîch was.</l><l>dô wart der hêre ênêas</l><l>ze kunige gekrônet.</l><l n="13070">dô wart im wol gelônet</l><l>aller sîner arbeit</l><l>mit schônem wîbe und rîcheit.</l><l>ze êren opherde er den goten,</l><l>die im die vart dar enboten,</l><l n="13075">und lônde wol den sînen.</l><l>dô krônde man lavînen</l><l>zeiner kuneginne.</l><l>sie was dô ir minne</l><l>komen ze gûtem ende</l><l n="13080">ân alle missewende.</l><l>michel was diu hôchzît</l><l>und daz gestûle vile wît.</l><l>hêrlîch man ez ane vienk.</l><l>der kunich dô ze tische gienk</l><l n="13085">und die vorsten edele,</l><l>ir ieslîch an sîn gesedele,</l><l>arme unde rîche</l><l>harde hêrlîche.</l><l>mit flîze dâ gedienet wart.</l><l n="13090">dâ wart diu spîse niht gespart.</l><l>der sich des flîzen wolde,</l><l>daz her sagen solde,</l><l>wie dâ gedienet wâre,</l><l>ez worde ein langez mâre,</l><l n="13095">wand als ich û hie sagen wil,</l><l>man gab in allen ze vil</l><l>ezzen unde trinken,</l><l>des ieman konde erdenken</l><l>und des ir herze gerde,</l><l n="13100">wol man si des gewerde.</l><l>dô si dô gesâzen</l><l>und frôlîche gâzen</l><l>vil wol nâch ir willen,</l><l>dô was kleine stille,</l><l n="13105">der schal was alsô grôz,</l><l>daz ez die bôsen bedrôz.</l><l>dâ was spil unde sank,</l><l>buhurt unde gedrank,</l><l>phîfen unde springen,</l><l n="13110">videlen unde singen,</l><l>orgeln unde seitspil,</l><l>maneger slahte froude vil.</l><l>der junge kunech ênêas,</l><l>der dâ brûtigome was,</l><l n="13115">her bereite dô die spilman.</l><l>der gâbe er selbe began,</l><l>wander was der hêrste,</l><l>von diu hûb herz alêrste,</l><l>als ez kunege wol gezam.</l><l n="13120">swer dâ sîne gâbe nam,</l><l>dem ergiengez sâlichlîche,</l><l>wander was des rîche</l><l>sint unz an sîn ende</l><l>und fromete sînem kinde</l><l n="13125">die wîle daz ez mohte leben,</l><l>wander konde wole geben</l><l>unde hete ouch daz gût,</l><l>dar zû den willigen mût.</l><l>dar nâch die vorsten rîche</l><l n="13130">gâben vollechlîche,</l><l>ir ieslîch mit sîner hant,</l><l>daz tûre phellîne gewant,</l><l>golt und aller slahte schat,</l><l>silber unde goltvat,</l><l n="13135">mûle und ravîde,</l><l>phelle und samîde</l><l>ganz und ungescrôten,</l><l>manegen bouch rôten,</l><l>dorchslagen goldîn,</l><l n="13140">zobel unde harmîn</l><l>gâben die vorsten,</l><l>wan siz tûn getorsten.</l><l>herzogen unde grâven</l><l>den spilmannen sie gâven</l><l n="13145">grôzlîchen unde sô,</l><l>daz si dannen schieden frô</l><l>und lob dem kunege sungen</l><l>ieslîch nâch sîner zungen.</l><l>dâ was michel hêrschaft,</l><l n="13150">wunne unde wirtschaft,</l><l>iedoch klagete ênêas</l><l>daz ir sô wênich dâ was,</l><l>die sînes gûtes gerden.</l><l>einen mânôt werden</l><l n="13155">die selben hôhzîte,</l><l>daz man dâ gab ze strîte.</l><l>dâ wâren vorsten hêre,</l><l>die dorch ir selber êre</l><l>unde dorch den kunich gâven.</l><l n="13160">herzogen unde grâven</l><l>und die kunege rîche</l><l>die gâben hêrlîche,</l><l>die wênich ahten den schaden,</l><l>si gâben soumâr al geladen</l><l n="13165">mit schatze und mit gewande.</l><l>ichn friesch in dem lande</l><l>nie dehein hôhzît sô grôz,</l><l>wand ir maneger wol genôz.</l><l>dâ von sprach man dô wîten.</l><l n="13170">ichn vernam von hôhzîte</l><l>in allen wîlen mâre,</l><l>diu alsô grôz wâre,</l><l>alsam dô het ênêas,</l><l>wan diu ze meginze dâ was,</l><l n="13175">die wir selbe sâgen,</l><l>desn dorfen wir niet frâgen,</l><l>diu was betalle unmâzlîch,</l><l>dâ der keiser friderîch</l><l>gab zwein sînen sunen swert,</l><l n="13180">dâ manech tûsent marke wert</l><l>verzeret wart und vergeben.</l><l>ich wâne alle die nû leben</l><l>deheine grôzer haben gesehen.</l><l>ichn weiz waz noch sole geschehen,</l><l n="13185">desn kan ich ûch niht bereiten.</l><l>ichn vernam von swertleiten</l><l>nie wârlîche mâre,</l><l>dâ sô manech vorste wâre</l><l>und aller slahte lûte.</l><l n="13190">ir lebet genûch noch hûte,</l><l>diez wizzen wârlîche.</l><l>dem keiser friderîche</l><l>geschach sô manech êre,</l><l>daz man iemer mêre</l><l n="13195">wunder dâ von sagen mach</l><l>unz an den jungisten tach,</l><l>âne logene vor wâr.</l><l>ez wirt noch uber hundert jâr</l><l>von ime gesaget und gescriben,</l><l n="13200">daz noch allez is beliben.</l><l>nû soln wir û sagen mê,</l><l>dâ wir die rede liezen ê.</l><l>dô der hêre ênêas</l><l>gewaldiger kunich was,</l><l n="13205">dô was geliebet im der lîb,</l><l>wander sîn vil schônez wîb</l><l>minnete nâch sînem willen</l><l>offenlîche unde stille</l><l>und was ein kunich rîche</l><l n="13210">und lebete hêrlîche.</l><l>des stunt sîn mût vile hô</l><l>und was sîn herze vile frô,</l><l>als ez wole mohte,</l><l>wand in daz selben dohte</l><l n="13215">vil bescheidenlîche,</l><l>ob in ertrîche</l><l>niht mêr frouden wâre</l><l>dan der kunich mâre</l><l>eine in sînem mûte trûch,</l><l n="13220">daz ir al diu werlt hete gnûch,</l><l>ob her sie wolde teilen,</l><l>daz her dâ mit mohte heilen,</l><l>alliu unfrôhiu herzen</l><l>von rouwechlîchem smerzen.</l><l n="13225">nû dûhte frowen lavînen</l><l>die lieben brût sîne,</l><l>dô sie ir lieben man</l><l>nâch ir willen gewan</l><l>und trûte baz danne ir lîb,</l><l n="13230">si dûhte daz alliu wîb</l><l>âne froude wâren,</l><l>die solher minne enbâren,</l><l>die si hete zaller zît</l><l>âne hûte und âne strît.</l><l n="13235">dô hielt der kunich latîn</l><l>ênêam vor den sun sîn,</l><l>wand er unmahtich was und alt.</l><l>her gab im allen sînen gewalt,</l><l>lant, borge und man.</l><l n="13240">der hêre bouwen began</l><l>der nûwe kunich ênêas</l><l>eine borch dâ im lieb was:</l><l>diu was grôz unde wît.</l><l>vil wol her si in sîner zît</l><l n="13245">begrabete und bemûrde.</l><l>wie lutzel in des tûrde,</l><l>wander tete ez gerne.</l><l>her machete hôhe torne,</l><l>veste und wol getâne.</l><l n="13250">die borch hiez her albâne,</l><l>als der kunech si nennen bat:</l><l>daz was dô sîn houbetstat,</l><l>unz latînûs verschiet.</l><l>alsô saget uns daz liet.</l><l n="13255">sint het der kunech ênêas</l><l>daz lant als ez gelegen was</l><l>alliu itâlschen rîche</l><l>vil gewaldechlîche.</l><l>sînem sune ascânjô her liez</l><l n="13260">die borch diu albâne hiez</l><l>und dar zû ein michel lant.</l><l>daz enphienk her von sîner hant</l><l>und nandez ein kunichrîche.</l><l>si lebeten frôlîche</l><l n="13265">ichn weiz wie lange sint ensamen.</l><l>ascânjûs hete zwêne namen:</l><l>an dem einen hiez her ascânjûs,</l><l>an dem andern jûlûs.</l><l>dô daz alsô komen was,</l><l n="13270">daz der kunech ênêas</l><l>daz rîche eine gewan,</l><l>dô heter willich sîne man willechlike her hen gevede, herlike he du levede</l><l>None unde sîn vil schônez wîb:</l><l>diu was im lieb sô der lîb,</l><l n="13275">wande sie braht in wol innen</l><l>gûter trouwen unde minnen</l><l>als gût wîb ir lieben man.</l><l>einen sun her bî ir gewan</l><l>der wart geheizen silvîûs</l><l n="13280">und wart in neheime hûs</l><l>her wart in einem walde geboren,</l><l>als in sîn vater dâ bevoren</l><l>in der helle sehen liez,</l><l>und wart als her im gehiez</l><l n="13285">ein kunich vile hêre</l><l>und gewan vil michel êre.</l><l>silvjô volgete grôz heil,</l><l>wander hete ein michel teil</l><l>tugent an sînem lîbe.</l><l n="13290">her gewan an sînem wîbe</l><l>einen sun der im lieb was,</l><l>der hiez silvjûs ênêas</l><l>und wart rehte alsô getân</l><l>als ênêas der troiân</l><l n="13295">an hâre und an der hûte.</l><l>daz markten die lûte,</l><l>die si beide erkanden:</l><l>an fûzen unde an handen</l><l>mohte manz wol merken</l><l n="13300">an worten unde an werken</l><l>und uber allen sînen lîb.</l><l>vil holt wâren im diu wîb.</l><l>von ênêâ sînem anen</l><l>von dem erbetez in ane.</l><l n="13305">von silvjô ênêâ quam</l><l>ein kunne vile lobesam, de was geheiten eneas, want et ouch gewiteget was vele manech jar hi bevoren. van enease wart geboren</l><l>daz edele geslehte,</l><l>die mâren gûten knehte,</l><l>( von allen tugenden ûz erkoren,</l><l n="13310">von sînem kunne wart geboren)</l><l>ein hêre der hiez rêmûs</l><l>und sîn brûder rômulûs,</l><l>die daz kunichrîche</l><l>harde lobelîche</l><l n="13315">befrideten und berihten.</l><l>rôme sie dô stihten</l><l>die zwêne brûder ensant.</l><l>nâch rômulô wart si genant</l><l>und wart genennet rômâ.</l><l n="13320">si worden vil gewaldech dâ</l><l>und hiezen rômâre.</l><l>si worden wîten mâre</l><l>und gwunnen sô michel kraft,</l><l>daz si gemacheten zinshaft</l><l n="13325">dar andriu kunichrîche.</l><l>daz weiz man wârlîche.</l><l>von dem kunne rômulî</l><l>und von ascânjô jûlî</l><l>wart ein hêre geboren</l><l n="13330">an allen tugenden ûz erkoren</l><l>under allen sînen mâgen,</l><l>die doch grôzer êren phlâgen,</l><l>daz was jûljûs cêsâr.</l><l>daz mach man sagen vor wâr,</l><l n="13335">daz her der werlde vil betwank.</l><l>ez wâre ze sagene al ze lank,</l><l>waz her wunders worhte.</l><l>wîten man in vorhte,</l><l>sînen gewalt und sîn hervart,</l><l n="13340">unze her erslagen wart</l><l>ze rôme verrâten:</l><l>senâtôre ez tâten.</l><l>dô erslagen wart jûljûs,</l><l>dô wart keiser augustûs</l><l n="13345">dâ ze rôme erkoren,</l><l>der von sînem kunne was geboren.</l><l>der berihte daz rîche</l><l>harde hêrlîche</l><l>und wart gewaldich wîten.</l><l n="13350">ez wart bî sînen zîten</l><l>vil stâter fride unde gût,</l><l>dâ vil wole wâren behût</l><l>witewen unde weisen</l><l>vor unrehten freisen,</l><l n="13355">arme unde rîche.</l><l>done getorste unredelîche</l><l>nieman dem andern niht getûn.</l><l>bî des zîten wart der gotes sun</l><l>geboren ze bethelehêm,</l><l n="13360">der sint gemartet wart ze jersalêm</l><l>uns allen ze trôste,</l><l>wander uns erlôste</l><l>ûz der freislîchen nôt,</l><l>wandern êwigen tôt</l><l n="13365">mit sînem tôde ersterbete,</l><l>den âdâm an uns erbete.</l><l>alsô hât her uns erlôst.</l><l>daz is uns ein michel trôst,</l><l>ob wirz selbe behalden.</l><l n="13370">sîn gnâde sal es walden</l><l>und sal uns gesterken</l><l>an solîchen werken,</l><l>als uns zer sêle gût sî.</l><l>âmen in nomine dominî.</l><l n="13375">( nû solen wir enden diz bûch.</l><l>ez dûht den meister genûch,</l><l>derz ûz der welsche kêrde,</l><l>ze dûte herz uns lêrde:</l><l>daz was von veldeke heinrîch.</l><l n="13380">daz is gnûgen wizzenlîch,</l><l>daz herz tihten kunde.</l><l>her hete ein lange stunde</l><l>daz mêrre teil getihtet,</l><l>in tûsche berihtet,</l><l n="13385">unz daz der hêre ênêas</l><l>frowen lavînen brief gelas,</l><l>und woldez vollebringen.</l><l>do beleibz von einem dinge,</l><l>her liez ez dorch einen zoren:</l><l n="13390">her hete daz bûchelîn verloren.</l><l>her liez ez einer frouwen</l><l>ze lesene und ze schouwen,</l><l>ê danne manz wol schreve,</l><l>daz was diu grâvinne von cleve</l><l n="13395">diu milde und diu gûte</l><l>mit dem frîen mûte,</l><l>diu konde hêrlîche geben.</l><l>vil tugentlîch was ir leben,</l><l>als ez frouwen wol gezam.</l><l n="13400">dô si der lantgrâve nam,</l><l>dô wart daz bûch ze cleve verstolen</l><l>einer frouwen, der ez was bevolen.</l><l>des wart diu grâvinne gram</l><l>dem grâven heinrîch, der ez nam</l><l n="13405">unde ez dannen sande</l><l>ze doringen heim ze lande.</l><l>dâ wart daz mâre dô gescriben</l><l>anders dan obz im wâr bliben,</l><l>daz mach man sagen vor wâr.</l><l n="13410">sint was daz bûch niun jâr</l><l>meister heinrîche benomen,</l><l>daz her dar nâch niht mohte komen, da he't hedde vunden, went he te einen stunden</l><l>unz her quam ze doringen in daz lant,</l><l>dâ her den phalinzgrâven vant</l><l n="13415">von sassen, der im daz bûch liez</l><l>unde ez in volmachen hiez:</l><l>wander ins bat und im ez riet,</l><l>her ne hete ez volmachet niet.</l><l>he mûste ez ouch tûn</l><l n="13420">dorch lantgrâven lodewîges sun.</l><l>volmachen herz ouch began</l><l>dorch den phalenzgrâven herman</l><l>von der nûwenborch bî der unstrût,</l><l>want diu rede dûhte in gût</l><l n="13425">und daz getihte meisterlîch.</l><l>dô volbrahtez heinrîch</l><l>dorch sîn gebot und dorch sîn bete.</l><l>wander im allen dienest tete,</l><l>den her erdenken konde,</l><l n="13430">und ez im wole gonde,</l><l>sint daz her sîn kunde gewan.</l><l>daz was der phalzgrâve herman,</l><l>des lantgrâven lodewîges brûder</l><l>von vater unde von mûder,</l><l n="13435">und der grâve friderîch,</l><l>dem diende gerne heinrîch.)</l><l>ich hân gesaget rehte</l><l>des hêren ênêê geslehte</l><l>und daz kunne lobesam,</l><l n="13440">daz sint von ime quam,</l><l>gewaldech unde rîche.</l><l>si lebeten hêrlîche</l><l>beidiu junk unde alt</l><l>und heten grôzen gewalt</l><l n="13445">in der werlde wîten.</l><l>lange nâch sînen zîten</l><l>wâren si kunege hêre</l><l>und heten michel êre,</l><l>gewalt unde wunne</l><l n="13450">die von sînem kunne,</l><l>daz is genûgen kuntlîch,</l><l>als ez dâ tihte heinrîch,</l><l>derz ûzer welschen bûchen las,</l><l>da ez von latîne getihtet was</l><l n="13455">al nâch der wârheide.</l><l>diu bûch heizent êneide,</l><l>diu virgiljûs dâ von screib,</l><l>von dem uns diu rede bleib,</l><l>der tôt is uber manech jâr.</l><l n="13460">ne louch her niht, sô is ez wâr,</l><l>daz heinrîch gemachet hât dernâch.</l><l>im ne was zer rede niht sô gach,</l><l>daz her von sîner scholde</l><l>den sin verderben wolde,</l><l n="13465">sint daz her sichs underwant.</l><l>wand als herz dâ gescriben vant,</l><l>alsô hât herz vor gezogen,</l><l>daz her anders niht hât gelogen,</l><l>wand als herz an den bûchen las.</l><l n="13470">ob daz gelogen niene was,</l><l>sô wil her unscholdich sîn:</l><l>als is ez welsch und latîn</l><l>âne missewende.</l><l>hie sî der rede ein ende.</l></div>