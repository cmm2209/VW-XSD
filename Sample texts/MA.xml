<?xml version="1.0" encoding="UTF-8"?>
         <div>
            <p>
               Ain guter münch der his Zosimus, der flaiz sich aller tugent vnd gerechtikait <milestone ed="DHL1" unit="line" n="5"/> vnd maint, er lebt als herticlich als iemant auf ertreich. Vnd do er nu dez gedocht, do kom ein engel zu im, der sprach zornigleich zu im: »Ge mir nach, so wil ich dir die menschen zaigen, die vil gerechticleicher vnd gotleicher leben denn du vnd gotes gepot tag vnd naht vil pas behalten denn du.« Do ging der munch mit dem engel aus dem closter vnd <milestone ed="DHL1" unit="line" n="10"/> komen zü dem Iordan zu ainem andern kloster. Do sprach der engel aber zu dem munch: »Ge in daz closter vnd lern den orden, wann den solt du behalten pis an deinen tot. «Do mit schide der engel von im. Do ging Zosimus in daz closter vnd lernt die regeln. Di munch musten tag werk sten vnd musten erbaiten vnd musten auch ir tag zeit volligkleich <milestone ed="DHL1" unit="line" n="15"/> volpringen vnd musten sich ser twingen <milestone ed="O1" unit="page" n="4va"/> vnd leiden groszeu arbait durch got. Vnd aszen gewonleichen neur waszer vnd prot, denn wenn si ain kraut oder erbais funden, daz gab man in.
            </p>
            <p>
               Nu heten si ainen siten: Wenn die vast kom, so namen si all vnders herren leichnamen vnd liszen neur ainen oder zwen in dem closter. Di <milestone ed="DHL1" unit="line" n="20"/> andern gingen al in den walt vnd warn dor inne pis an den antlos tag, vnd trug ietlicher ain prot mit im oder palm plute, dez er di vierzig tag wolt leben. Vnd etleicher der az neur wurczeln in dem wald. Vnd was ie ainer verr von dem andern, vnd was ietleicher allain in dem wald. So het ainer die vbung, vnd ain ander <milestone ed="DHL1" unit="line" n="25"/> ain andereu vbung, vnd aber ain ander ain andereu vbung. Do ging Zosimus in den walt vnd nam im zu ainer pus, daz er ging, so er peldest moht, vnd legt sich kains nachtz nie nieder. Vnd wenn er krank was, so sas er ain weil nider, vnd dez morgens ging er aber fur sich durch got vnd vm daz himelreich. Vnd do er in dem wald dreizig tag waz gegangen, do was er zü mittem tag an seinem gepet. Do <milestone ed="DHL1" unit="line" n="30"/> sah er ainen menschen nohent pei im, der was nakent vnd was im sein hor gar lank vnd grob. Vnd do in daz mensch sah, do eilt ez vast von im. Do wolt er ain weil wen, ez wer ain tier, vnd eilt im nach. Do sah er wol, <milestone ed="DHL1" unit="page" n="13"/> daz ez ain mensch was, vnd ruft im noch vnd sprach: »Pleib hi durch got, durch den du dich hi kestigest, vnd peit mein!« Do floh ez pald hin in den walt vor groszer scham, pis ez vber ain waszer kom. Do sas ez nider vnd ruft zu im hin wider, wann si west seinen namen von dem einsprechen <milestone ed="DHL1" unit="line" n="5"/><milestone ed="O1" unit="page" n="4vb"/> dez heiligen gaistz, vnd sprach: »Zosime, liber vater, vergib mir, daz ich dein nit gepait hon, wann ich schem mich vnd pin ain nackenteu fraw. Wilt du mit mir reden, so leg deinen mantel von dir, daz ich mich do mit deck, so wil ich gern mit dir reden.« Vnd do di fraw den munch nant, do verstund er sich wol, daz si dez heiligen gaistz vol was, <milestone ed="DHL1" unit="line" n="10"/> vnd zoh seinen mantel ab vnd entwaich von ir, vncz si den mantel an gelegt vnd sich do mit bedeckt.
            </p>
            <p>
               Dor noch sprach di fraw zü dem munch: »Zosime, mein vater, was wilt du nu?« Do lief Zosime pald zü ir vnd vilir zü füszen vnd pat si, daz si in gesegent. Do sprach si: »Du pist ain prister vnd ain kneht gocz, do von ist <milestone ed="DHL1" unit="line" n="15"/> reht, daz du mir den segen solt geben.« Dez wolt Zosimus nit tun. Do sprach si: »Gesegent sei der got an mail, der nit begert denn der sel hail, der behut dir dein sel vnd deinen leib zu aller zeit!« Do sprach Zosimus: »Amen.« Dor noch sprach aber Zosimus: »Liebeu fraw, pit got mit andaht, daz er kristenleichen glauben bestetig. Dez ist der kristenhait gar <milestone ed="DHL1" unit="line" n="20"/> not, wann die werlt ist vol keczer.« Vnd do er daz gesprach, do sah die fraw auf gen himel vnd pat got mit andaht, daz er di irsalung durch sein parmherzigkait zustorret. Vnd zuhant do ward si von der erden ainer kloftern hôh erhaben. Do daz Zosimus ersah, do gedoht er im, si wer nit ain mensch, si wer ain gaist, vnd wer gocz genod mit ir, vnd viel fur si <milestone ed="DHL1" unit="line" n="25"/> auf di erden. Do sprach si: »Vater, dez tu nit! Ich pin nit ain gaist, jch pin ain groszeu sünderin vnd pin ain mensch von aschen alz du.« Do küszet Zosimus ir füz <milestone ed="O1" unit="page" n="5ra"/> vnd pat si gutleichen, daz si im von minnen sagt, wer si wer oder wor vm si di erbait lide. Die fraw sprach: »Seit du ez wiszen wild, so wil ich dir ez sagen, wi groszeu schand ich dez hon, daz ich dir <milestone ed="DHL1" unit="l" n="30"/> mein poshait sag. Jch pin geboren von Egipten lande von edelm gesleht. Vnd do ich zwelf iar alt was, do was ich ain schoneu junkfraw vnd für in di stat Alexandriam vnd ging in daz gemain leben vnd ward ain poses weip. Vnd in dem leben was ich siben zehen iar.«
            </p>
            <p>
               »Zu der zeit do wolten schon leut vber mer varn zu Jerusalem durch got. Mit den fur ich auch dar durch mein poshait vnd nit durch <milestone ed="DHL1" unit="line" n="35"/> got. Vnd do wir dar komen, do gingen mein geuerten zü dem tempel. Do ging ich in noch. Do gingen si hin ein. Do wolt ich auch hin ein gen. Do ward mir der eingank verhabt, vnd verhengt got, daz ich der tur nie kunde vinden. Do ging ich wider von der tür. Do komen ander leut, di wolten auch in <milestone ed="DHL1" unit="page" n="14"/> den tempel gen. Mit den ging ich aber hin zu. Do moht ich aber nit hin ein komen. Vnd daz geschah mir vier stunde noch ain ander. Do verstund ich mich wol, daz ez meiner groszen sunde schult was, vnd wainet pitterleichen. Do sah ich di muter vnders herren vor der kirchen gemolet. <milestone ed="DHL1" unit="line" n="5"/> Di pat ich mit groszem ernst, daz si mir vm ir kint erwurb, daz er mir mein sund vergeb, vnd gelobt auch, ich wolt mein leben peszern. Vnd do ich di peszerung gelobt, do ging ich mit groszer andaht in den tempel vnd was fro vnd gelobt aber vnderm herren, ich wolt noch seinem gepot leben. Do ging ich wider aus dem tempel für vnder frawen <milestone ed="DHL1" unit="line" n="10"/> pild vnd dankt ir von ganczem herczen <milestone ed="O1" unit="page" n="5rb"/> der gnoden, di si mir vm ir kint erworben het. Do sprach ain stimme von himel zu mir: »Kumst du vber den Iordan, do vindest du guten gemach.« Vnd do ich di stimme erhort, do ging ich auf den weck. Do kom mir ain man, der gab mir drei pfennig. Dor vm kauft ich dreu prot vnd sas dez nahtz zü dem Iordan <milestone ed="#DHL1" unit="line" n="15"/> vnd as ain halbs prot.« 
            </p>
            <p>
               »Dez morgens kom ich in sand lohannes kirchen. Do nam ich vnders herren leichnamen vnd ging do in den walt mit drithalben prot. Vnd also hon ich hi sibenzehen ior gelebt vnd hon mich ernert mit der hilf gocz. Vnd di klaider, di ich mit mir herproht, di erfaulten schir ab mir. Vnd <milestone ed="DHL1" unit="line" n="20"/> hon gar vil hi geliden, vnd hat mir der pos gaist vil zu laid tun. Er hot mir tegleichen fur meineu augen gehabt guteu kost, eszen vnd trinken vnd schoneu klaider vnd werntleichen wollust vnd manet mich an mein altez sundigs leben. Daz moht mir alles nit geschaden, wann mir half vnder herr vnd vnder frawen, der sich all sunder süln trosten. Vnd also <milestone ed="DHL1" unit="line" n="25"/> vberbant vnder frawn hilf vnd mein andaht dez posen veincz kraft. Vnd do ich niemer procz het, do nert ich mich mit den wurczeln in dem wald. Vnd hon auch in der langen zeit nie kain tier noch kain mensch gesehen vnd kom auch nie vnder kain obdach.« Vnd sprach do zü im: »Zosime, mein lieber vater, ich pit dich, daz du von dem antlas tag vber ain ior zu <milestone ed="DHL1" unit="line" n="30"/> mir her wider kumst vnd solt di vasten do haimen sein. Vnd vergiss nit, dv pringst mir an dem antlas tag vnders herren leichnamen <milestone ed="O1" unit="page" n="5va"/> mit dir her. Vnd di weil solt du nihez von mir sagen. Vnd sag dem abt Johans, ez sein etleich sunde in eurm closter. Wirt daz nit gepeszert, so wirt si got swerleichen rechen.« Vnd mit der red ging di frawe wider in den walt. Do <milestone ed="DHL1" unit="line" n="35"/> viel Zosimus nider vnd küszet di erden vnd daz gras oft, do di fraw gestanden was. Dor noch ging er wider haim in sein kloster vnd sagt niemant von der frawen vnd neg dem wald oft, dor inne di frawe was, vnd was im laide, daz er nit oft zü der frawen waz komen. <milestone ed="DHL1" unit="page" n="15"/>
            </p>
            <p>
               Nu ward Zosimus als siech, daz er do haimmen müst beleiben. Vnd do er antlaz tag kom, do ward er ain wenig kreftiger. Do nam er vnders herren leichnamen vnd ain tail opfel vnd ain wenig erbais mit im vnd ging mit krankhait in den walt. Vnd do er an den lordan kom, do ging di frawe gegen im auf dem waszer, als ob ez auf der truken erden wer. Vnd do <milestone ed="DHL1" unit="line" n="5"/> si Zosimus gegen im sah gen, do kniet er nider. Daz wert im di frawe vnd sprach: »Vater, mir ist dein knien lait. Ste auf, wann du tregst den woren got.« Vnd do si vnders herren leichnamen sah, do sprach si mit wainenten augen: »Ihesus Cristus, du vil suszer hort, du hast deiner dinerin <milestone ed="DHL1" unit="line" n="5"/> sel vnd leip fur sehen. Nu sih ich dich, worn got, daz ist mir ain  grosseu seld hi auf erden.« Vnd kniet nider vnd enpfing gots leichnam mit grozzer andacht vnd danckt got seiner grozzen gnaden vnd danckt auch Zosimus, daz er sie mit dem heiligen sacrament bewart het. Vnd sprach do zu Zosimus: »Du solt von hewt über ain iar wider zu mir <milestone ed="DHL1" unit="line" n="15"/> komen, so hat mein leben ain <milestone ed="O1" unit="page" n="5vb"/> ende.« Daz gelobt er ir vnd pat sie darnach, daz sie durch got ain wenig labüng von im nem, die het er ir proht. Vnd do er sie als fleizzig pat, do nam si drei erbais in den mund vnd ging wider auf den lordan. Do ging der munch haim vnd was im gar lait, daz er irs namen nit west. Vnd kom vber ain ior hin wider, als si in <milestone ed="DHL1" unit="line" n="20"/> gepeten het. Do vand er die frawen toteu. Do erschrak er gar ser vnd was im lait, daz er nit mer mit ir solt reden vnd daz er ires namen nit west. Vnd het auch gern mit ir gerett von dem abt Johannes, von der sunde, die er in dem kloster solt pessern. Do sah er ainen prief in irer hant ligen, dor an stund geschriben also: »Zosime, begrab meinen leichnam vnd <milestone ed="DHL1" unit="line" n="25"/> bege meinen tag in dem monen aprilis, der armen sunderin Maria Egiptiaca. Vnd tu der erden ir reht vnd tu aschen zü aschen.«
            </p>
            <p>
               Ez was ain ander prief auch do pei. Den laz er nit, wann er verstund sich wol, daz er dem abt solt, vnd proht den selben prief dem abt. Dor an was geschriben, was er vnter der samnung solt pessern. Vnd traht do, wi <milestone ed="DHL1" unit="line" n="30"/> er ain grab macht, vnd forht, er moht ez nit allain gemachen, wann er het kainen zeug dor zü. Vnd do er im also laides gedoht, do sah er ainen wilden leben hinter im sten. Do erschrak er ser, doch trostet er sich gocz vnd sprach zu dem leben: »Ich gepeut dir, daz du mir ain grab helfest machen, wann du pist von got dor zü her gesant.« Do kraczet der leb ain <milestone ed="DHL1" unit="line" n="35"/> grab mit seinen fuszen. Dorein legt Zosimus die heiligen frawn vnd bestat si mit andaht. Do scharret der leb daz grab wider zü vnd lief do wider <milestone ed="O1" unit="page" n="6ra"/> in den walt. Do ging Zosimus wider in sein kloster vnd sagt den munchen alln von der heiligen frawen. Do komen die munch zü dem grab vnd machten ain capeln dor ob. Vnd wer in der kapeln genoden <milestone ed="DHL1" unit="page" n="16"/> begert, den gewert got vnd tut grosseu zaichen durch die liben frawen Maria Egiptiaca. Nu was Zosimus zü hundert iarn komen, die het er in gocz lob verzert mit grozzer arbait. Dor nach starb er auch seligleich vnd fur sein sel zü den ewigen freuden. Nu helf vns Maria Egiptiaca vnd der <milestone ed="DHL1" unit="line" n="5"/> heilig Zosimus vm got erwerben, daz wir auch komen zü den ewigen freuden, do si sein. Amen.
            </p>
         </div>
      
  

