<div><l n="1">wer hât mich guoter ûf getân?</l><l n="2">sî ez iemen der mich kan</l><l n="3">beidiu lesen und verstên,</l><l n="4">der sol genâde an mir begên,</l><l n="5">ob iht wandels an mir sî,</l><l n="6">daz er mich doch lâze vrî</l><l n="7">valscher rede: daz êret in.</l><l n="8">ich weiz wol daz ich niene bin</l><l n="9">geliutert und gerihtet</l><l n="10">noch sô wol getihtet</l><l n="11">michn velsche lîhte ein valscher man,</l><l n="12">wan sich niemen vor in kan</l><l n="13">behüeten wol, swie rehte er tuot.</l></div>