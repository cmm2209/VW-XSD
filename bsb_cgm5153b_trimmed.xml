<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:hei="https://digi.ub.uni-heidelberg.de/schema/tei/heiEDITIONS">
   <body>
      <div>
         <milestone ana="hc:Chapter" n="36.2" spanTo="#end.a9_ep36.2"/>
         <milestone ana="hc:Heading" resp="hc:Editor" xml:lang="en" spanTo="#end.head.a9_ep36.2.en"/>
         <head>Charlemagne: Legislation and wars § 2</head>
         <milestone ana="hc:Heading" resp="hc:Editor" xml:lang="de" spanTo="#end.head.a9_ep36.2.de"/>
         <head>Karl der Große: Gesetze ünd Feldzüge § 2</head>
         <l n="1">Karel der reich</l>
         <l n="2">Der zymmert da ein chirchen</l>
         <l n="3">Güot ünd veste</l>
         <l n="4">Ze lobe dem heiligen christe</l>
         <l n="5">In eren sand Marien</l>
         <l n="6">Vnd aller gotes heiligen</l>
         <l n="7">Ze trost der christenhait</l>
         <l n="8">Dürch chaüsch vnd dürch rainchait</l>
         <l n="9">Daz ez der maget signünft waz</l>
         <l n="10">Do hiez iz domini sanctitas</l>
         <milestone ana="hc:Chapter" n="36.3" spanTo="#end.a9_ep36.3"/>
         <milestone ana="hc:Heading" resp="hc:Editor" xml:lang="en" spanTo="#end.head.a9_ep36.3.en"/>
         <head>Charlemagne: Absolütion and exemplary natüre § 3</head>
         <milestone ana="hc:Heading" resp="hc:Editor" xml:lang="de" spanTo="#end.head.a9_ep36.3.de"/>
         <head>Karl der Große: Sündenerlass ünd Vorbildlichkeit § 3</head>
         <l n="11">Karel het ein sünde getan</l>
         <l n="12">Er sprach daz ers dehainẽ wertleichen man</l>
         <l n="13">Nimmer gesagt an der erde</l>
         <l n="14">Er wolt e dar inne ersterben</l>
         <l n="15">Di pûrd daücht in groz vnd lanch</l>
         <l n="16">Di vorht in dar zv twanch</l>
         <l n="17">Do hort er sagen daz</l>
         <l n="18">Daz Egidiüs ein heilich man waz</l>
         <l n="19">Der waz pei den zeiten</l>
         <l n="20">Dem tet er sein peichte</l>
         <l n="21">Do der Kayser gesagte</l>
         <l n="22">Allez daz er gefrümte habt</l>
         <l n="23">Er sprach Egidij güt man</l>
         <l n="24">Noch hab ich ein sünde getan</l>
         <l n="25">Div ist verporgen lange</l>
         <l n="26">Mit angsten pin ich bevangen</l>
         <l n="27">Di mag ich dir nimmer geoffen.</l>
         <l n="28">Nü rat mir zv meinen sachen</l>
         <l n="29">Sand Egidiüs chom in groz sorgen</l>
         <l n="30">Er frist iz vntz an den andern morgen</l>
         <l n="31">Jedoch trost er in wol zü got.</l>
         <l n="32">Do pat der frone pot</l>
         <l n="33">Den Kayser entwelen</l>
         <l n="34">Di lieben her gesellen</l>
         <l n="35">Wonten da paide vbernacht</l>
         <l n="36">Daz ír ietwederr slaffez phlach </l>
         <l n="37">An dem andern morgen frü</l>
         <l n="38">Den kayser pat er do</l>
         <l n="39">Den waren gotes holden</l>
         <l n="40">Daz er vertigen wolde</l>
         <l n="41">Mit dem vron ampte</l>
         <l n="42">Entwalmüng er nicht lenger habte</l>
         <l n="1">Sand Egidiüs der güt</l>
         <l n="2">Pat got mit hertzen vnd mit müt</l>
         <l n="3">Er eroffent ím disev taügen</l>
         <l n="4">Swer got wil getrawen</l>
         <l n="5">Er genadet im vil gewisse</l>
         <l n="6">Als er verendet die messe</l>
         <l n="7">Vnd er den senge gesprach</l>
         <l n="8">Einen brief er gelaz</l>
         <l n="9">Geschriben an menschen hant</l>
         <l n="10">Von hymel waz er gesant</l>
         <l n="11">Er zaiget in dem chünig</l>
         <l n="12">Niement tüt in der werlt so vbel</l>
         <l n="13">Wirt er got gehorsam</l>
         <l n="14">Daz hymelreich wirt im aüf getan.</l>
         <l n="15">Als der Kayser den brief gelaz</l>
         <l n="16">Do vand er geschriben daz</l>
         <l n="17">Dv hast gotes hülde</l>
         <l n="18">Swen immer sein schülde</l>
         <l n="19">Innechleich geriwet</l>
         <l n="20">Vnd swer got dar zü getrawet</l>
         <l n="21">Di geüodert got nimmer mer</l>
         <l n="22">Daz erwarf Egidiüs der heilig herr</l>
         <l n="23">Solt wir seinev wünder sagen</l>
         <l n="24">So müst wir vil weil haben</l>
         <l n="25">Der zeit ist nü nicht</l>
         <l n="26">Karel hat aüch andrev liet</l>
         <l n="27">Karel waz ein gotes weigant</l>
         <l n="28">Di hayden er ze got twanch</l>
         <l n="29">Karel waz chüne</l>
         <l n="30">Karel waz schone</l>
         <l n="31">Karel waz sælich</l>
         <l n="32">Karel waz genædich</l>
         <l n="33">Kareln lobt man pilleichen</l>
         <l n="34">In Romischen reichen</l>
         <l n="35">Vor allen wertleichen chünigen</l>
         <l n="36">Er het di aller maisten tügent</l>
         <l n="37">Daz püch sait fürbar</l>
         <l n="38">Daz reich het er sechs vnd viertzich iar</l>
         <l n="39">Vnd nevn moneid mere</l>
         <l n="40">Dacz Ach begrüb man den herren.</l>
      </div>
   </body>
</TEI>
